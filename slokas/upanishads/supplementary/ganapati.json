{
    "१": "ॐ भद्रं कर्णेभिः श‍ृणुयाम देवाः । भद्रं पश्येमाक्षभिर्यजत्राः ।\nस्थिरैरङ्गैस्तुष्टुवाꣳ सस्तनूभिः । व्यशेम देवहितं यदायुः ।\nस्वस्ति न इन्द्रो वृद्धश्रवाः । स्वस्ति नः पूषा विश्ववेदाः ।\nस्वस्ति नस्तार्क्ष्यो अरिष्टनेमिः । स्वस्ति नो बृहस्पतिर्दधातु ॥\n\nॐ शान्तिः शान्तिः शान्तिः ॥\n\nहरिः ॐ नमस्ते गणपतये । त्वमेव प्रत्यक्षं तत्त्वमसि ।त्वमेव केवलं\nकर्तासि । त्वमेव केवलं धर्तासि । त्वमेव केवलं हर्तासि ।त्वमेव\nसर्वं खल्विदं ब्रह्मासि । त्वं साक्षादात्मासि नित्यम्",
    "२": "ऋतं वच्मि । सत्यं वच्मि । अव त्वं माम् । अव वक्तारम् । अव\nश्रोतारम्",
    "३": "अव दातारम् । अव धातारम् । अवानूचानमव शिष्यम् । अव\nपश्चात्तात् । अव पुरस्तात् । अवोत्तरात्तात् । अव दक्षिणात्तात् । अव\nचोर्ध्वात्तात् । अवाधरात्तात् । सर्वतो मां पाहि पाहि समन्तात्",
    "४": "त्वं वाङ्मयस्त्वं चिन्मयः । त्वमानन्दमयस्त्वं ब्रह्ममयः । त्वं\nसच्चिदानन्दाद्वितीयोऽसि । त्वं प्रत्यक्षं ब्रह्मासि । त्वं ज्ञानमयो\nविज्ञानमयोऽसि",
    "५": "सर्वं जगदिदं त्वत्तो जायते ।सर्वं जगदिदं त्वत्तस्तिष्ठति ।\nसर्वं जगदिदं त्वयि लयमेष्यति । सर्वं जगदिदं त्वयि प्रत्येति ।\nत्वं भूमिरापोऽनलोऽनिलो नभः ।त्वं चत्वारि वाक्पदानि",
    "६": "त्वं गुणत्रयातीतः । त्वं अवस्थात्रयातीतः । त्वं देहत्रयातीतः ।\nत्वं कालत्रयातीतः । त्वं मूलाधारस्थितोऽसि नित्यम् । त्वं\nशक्तित्रयात्मकः ।त्वां योगिनो ध्यायन्ति नित्यम् । त्वं ब्रह्मा त्वं\nविष्णुस्त्वं रुद्रस्त्वमिन्द्रस्त्वमग्निस्त्वं वायुस्त्वं सूर्यस्त्वं\nचन्द्रमास्त्वं ब्रह्म भूर्भुवः स्वरोम्",
    "७": "गणादिं पूर्वमुच्चार्य वर्णादिंस्तदनन्तरम् । अनुस्वारः परतरः ।\nअर्धेन्दुलसितम् । तारेण ऋद्धम् । एतत्तव मनुस्वरूपम् । गकारः\nपूर्वरूपम् । अकारो मध्यमरूपम् । अनुस्वारश्चान्त्यरूपम् ।\nबिन्दुरुत्तररूपम् ंआदः सन्धानम् । संहिता सन्धिः । सैषा\nगणेशविद्या । गणक ऋषिः । निचृद्गायत्री छन्दः ।\nश्रीमहागणपतिर्देवता । ॐ गं गणपतये नमः",
    "८": "एकदन्ताय विद्महे वक्रतुण्डाय धीमहि ।\nतन्नो दन्तिः प्रचोदयात्",
    "९": "एकदन्तं चतुर्हस्तं पाशमङ्कुशधारिणम् । रदं च वरदं\nहस्तैर्बिभ्राणं मूषकध्वजम् । रक्तं लम्बोदरं शूर्पकर्णकं\nरक्तवाससम् । रक्तगन्धानुलिप्ताङ्गं रक्तपुष्पैः सुपूजितम् ।\nभक्तानुकम्पिनं देवं जगत्कारणमच्युतम् । आविर्भूतं च\nसृष्ट्यादौ प्रकृतेः पुरुषात्परम् । एवं ध्यायति यो नित्यं स\nयोगी योगिनां वरः",
    "१०": "नमो व्रातपतये नमो गणपतये नमः प्रमथपतये नमस्तेऽस्तु\nलम्बोदराय एकदन्ताय विघ्नविनाशिने शिवसुताय श्रीवरदमूर्तये\nनमः",
    "११": "एतदथर्वशीर्षं योऽधीते । स ब्रह्मभूयाय कल्पते । स\nसर्वविघ्नैर्न बाध्यते । स सर्वतः सुखमेधते । स पञ्चमहापापात्\nप्रमुच्यते । सायमधीयानो दिवसकृतं पापं नाशयति ।\nप्रातरधीयानो रात्रिकृतं पापं नाशयति । सायं प्रातः\nप्रयुञ्जानः पापोऽपापो भवति । धर्मार्थकाममोक्षं च विन्दति ।\nइदमथर्वशीर्षमशिष्याय न देयम् । यो यदि मोहाद् दास्यति । स\nपापीयान् भवति । सहस्रावर्तनाद्यं यं काममधीते । तं तमनेन\nसाधयेत्",
    "१२": "अनेन गणपतिमभिषिञ्चति । स वाग्मी भवति । चतुर्थ्यामनश्नन्\nजपति । स विद्यावान् भवति । इत्यथर्वणवाक्यम् । ब्रह्माद्याचरणं\nविद्यान्न बिभेति कदाचनेति",
    "१३": "यो दूर्वाङ्कुरैर्यजति । स वैश्रवणोपमो भवति । यो लाजैर्यजति । स\nयशोवान् भवति । स मेधावान् भवति । यो मोदकसहस्रेण यजति स\nवाञ्छितफलमवाप्नोति । यः साज्य समिद्भिर्यजति । स सर्वं लभते\nस सर्वं लभते",
    "१४": "अष्टौ ब्राह्मणान् सम्यग् ग्राहयित्वा । सूर्यवर्चस्वी भवति ।\nसूर्यग्रहे महानद्यां प्रतिमासन्निधौ वा जप्त्वा । सिद्धमन्त्रो भवति ।\nमहाविघ्नात् प्रमुच्यते । महादोषात् प्रमुच्यते । महापापात्\nप्रमुच्यते । महाप्रत्यवायात् प्रमुच्यते । स सर्वविद्भवति स\nसर्वविद्भवति । य एवं वेद । इत्युपनिषत्"
}