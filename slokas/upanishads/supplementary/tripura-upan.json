{
    "१": "त्रिपुरोपनिषद्वेद्यपारमैश्वर्यवैभवम् ।\nअखण्डानन्दसाम्राज्यं रामचन्द्रपदं भजे ॥\n\nॐ वाङ्मे मनसि प्रतिष्ठिता । मनो मे वाचि प्रतिष्ठितम् ।\nआविरावीर्म एधि । वेदस्य म आणीस्थः । श्रुतं मे मा प्रहासीः ।\nअनेनाधीतेनाहोरात्रान् संदधामि । ऋतं वदिष्यामि ।\nसत्यं वदिष्यामि । तन्मामवतु । तद्वक्तारमवतु । अवतु माम् ।\nअवतु वक्तारम् । अवतु वक्तारम् ।\nॐ शान्तिः शान्तिः शान्तिः ॥\n\nॐ तिस्रः पुरास्त्रिपथा विश्वचर्षणा अत्राकथा अक्षराः\nसन्निविष्टाः ।\nअधिष्ठायैना अजरा पुराणी महत्तरा महिमा देवतानाम्",
    "२": "नवयोनिर्नवचक्राणि दधिरे नवैव योगा नव योगिन्यश्च ।\nनवानां चक्रा अधिनाथाः स्योना नव मुद्रा नव भद्रा महीनाम्",
    "३": "एका सा आसीत् प्रथमा सा नवासीदासोनविंशादासोनत्रिंशत् ।\nचत्वारिंशादथ तिस्रः समिधा उशतीरिव मातरो मा विशन्तु",
    "४": "ऊर्ध्वज्वलज्वलनं ज्योतिरग्रे तमो वै तिरश्श्चीनमजरं तद्रजोऽभूत् ।\nआनन्दनं मोदनं ज्योतिरिन्दो रेता उ वै मण्डला मण्डयन्ति",
    "५": "तिस्रश्च [ यास्तिस्रो ] रेखाः सदनानि\nभूमेस्त्रिविष्टपास्त्रिगुणास्त्रिप्रकाराः ।\nएतत्पुरं [ एतत्त्रयं ] पूरकं पूरकाणामत्र [\nपूरकाणां मन्त्री ] प्रथते मदनो मदन्या",
    "६": "मदन्तिका मानिनी मंगला च सुभगा च सा सुन्दरी सिद्धिमत्ता ।\nलज्जा मतिस्तुष्टिरिष्टा च पुष्टा लक्ष्मीरुमा ललिता लालपन्ती",
    "७": "इमां विज्ञाय सुधया मदन्ती परिसृता तर्पयन्तः स्वपीठम् ।\nनाकस्य पृष्ठे वसन्ति परं धाम त्रैपुरं चाविशन्ति",
    "८": "कामो योनिः  कामकला व्रजपाणिर्गुहा हसा मातरिश्वाभ्रमिन्द्रः ।\nपुनर्गुहा सकला मायया च पूरूच्येषा विश्वमातादिविद्या",
    "९": "षष्ठं सप्तममथ वह्निसारथिमस्या मूलत्रिक्रमा देशयन्तः ।\nकथ्यं कविं कल्पकं काममीशं तुष्टुवांसो अमृतत्वं\nभजन्ते",
    "१०": "त्रिविष्टपं त्रिमुखं विश्वमातुर्नवरेखाः स्वरमध्यं तदीले  ।\n[ पुरं हन्त्रीमुखं विश्वमातू रवे रेखा स्वरमध्यं तदेषा । ]\nबृहत्तिथिर्दशा पञ्चादि नित्या सा षोडशी पुरमध्यं बिभर्ति",
    "११": "यद्वा मण्डलाद्वा स्तनबिंबमेकं मुखं चाधस्त्रीणि गुहा सदनानि ।\nकामी कलां काम्यरूपां विदित्वा [ चिकित्वा ] नरो जायते\nकामरूपश्च काम्यः [ कामः ]",
    "१२": "परिसृतम् झषमाद्यं [ झषमाजं ] फलं च\nभक्तानि योनीः सुपरिष्कृताश्च ।\nनिवेदयन्देवतायै महत्यै स्वात्मीकृते सुकृते सिद्धिमेति",
    "१३": "सृण्येव सितया विश्वचर्षणिः पाशेनैव प्रतिबध्नात्यभीकाम् ।\nइषुभिः पञ्चभिर्धनुषा च विध्यत्यादिशक्तिररुणा विश्वजन्या",
    "१४": "भगः शक्तिर्भगवान्काम ईश उभा दाताराविह सौभगानाम् ।\nसमप्रधानौ समसत्वौ समोजौ तयोः शक्तिरजरा विश्वयोनिः",
    "१५": "परिस्रुता हविषा भावितेन प्रसङ्कोचे गलिते वैमनस्कः ।\nशर्वः सर्वस्य जगतो विधाता धर्ता हर्ता विश्वरूपत्वमेति",
    "१६": "इयं महोपनिषत्त्रैपुर्या यामक्षरं परमो गीर्भिरीट्टे ।\nएषर्ग्यजुः परमेतच्च सामायमथर्वेयमन्या च विद्या"
}