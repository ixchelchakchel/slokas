{
    "१": "इति नृसिंहपूर्वतापिन्युपनिषत् ॥\n\n॥ नृसिंहोत्तरतापिन्युपनिषत् ॥\n\nनृसिंहोत्तरतापिन्यां तुर्यतुर्यात्मकं महः ।\nपरमाद्वैतसाम्राज्यं प्रत्यक्षमुपलभ्यते ॥\n\nॐ देवा ह वै प्रजापतिमब्रुवन्नणोरणीयां-\nसमिममात्मानमोङ्कारं नो व्याचक्ष्वेति\nतथेत्योमित्येतदक्षरमिदं सर्वं तस्योपव्याख्यानं\nभूतं भवद्भविष्यदिति सर्वमोङ्कार एव\nयच्चान्यत्त्रिकालातीतं तदप्योङ्कार एव सर्वं\nह्येतद्ब्रह्मायमात्मा ब्रह्म तमेतमात्मानमोमिति\nब्रह्मणैकीकृत्य ब्रह्म चात्मानमोमित्येकीकृत्य\nतदेकमजरममृतमभयमोमित्यनुभूय\nतस्मिन्निदं सर्वं त्रिशरीरमारोप्य तन्मयं हि\nतदेवेति संहरेदोमिति तं वा एतं त्रिशरीरमात्मानं\nत्रिशरीरं परं ब्रह्मानुसन्दध्यात्स्थूलत्वात्-\nस्थूलभुक्त्वाच्च सूक्ष्मत्वात्सूक्ष्मभुक्त्वा-\nच्चैक्यादानन्दभोगाच्च सोऽयमात्मा\nचतुष्पाज्जागरितस्थानः स्थूलप्रज्ञः सप्ताङ्ग\nएकोनविंशतिमुखः स्थूलभुक् चतुरात्मा विश्वो\nवैश्वानरः प्रथमः पादः ॥\n\nस्वप्नस्थानः सूक्ष्मप्रज्ञः सप्ताङ्ग\nएकोनविंशतिमुखः सूक्ष्मभुक् चतुरात्मा\nतैजसो हिरण्यगर्भो द्वितीयः पादः ॥\n\nयत्र सुप्तो न कञ्चन कामं कामयते न\nकञ्चन स्वप्नं पश्यति तत्सुषुप्तं\nसुषुप्तस्थान एकीभूतः प्रज्ञानघन\nएवानन्दमयो ह्यानन्दभुक् चेतोमुखश्चतुरात्मा\nप्राज्ञ ईश्वरस्तृतीयः पादः ॥\n\nएष सर्वेश्वर एष सर्वज्ञ एषोऽन्तर्यामेष\nयोनिः सर्वस्य प्रभवाप्ययौ हि भूतानं\nत्रयमप्येतत्सुषुप्तं स्वप्नं मायामात्रं\nचिदेकरसो ह्ययमात्माथ तुरीयश्चतुरात्मा\nतुरीयावसितत्वादेकैकस्योतानुज्ञात्रनुज्ञाविकल्पै-\nस्त्रयमप्यत्रापिसुषुप्तं स्वप्नं मायामात्रं\nचिदेकरसो ह्ययमात्माथायमादेशो न\nस्थूलप्रज्ञं न सूक्ष्मप्रज्ञं नोभयतःप्रज्ञं\nन प्रज्ञं नाप्रज्ञं न प्रज्ञानघन-\nमदृष्टमव्यवहार्यमग्राह्यमलक्षण-\nमचिन्त्यमचिन्त्यमव्यपदेश्यमैकात्म्यप्रत्ययसारं\nप्रपञ्चोपशमं शिवं शान्तमद्वैतं चतुर्थं\nमन्यन्ते स आत्मा स विज्ञेय ईश्वरग्रासस्तुरीयस्तुरीयः ॥\n\nइति प्रथमः खण्डः",
    "२": "तं वा एतमात्मानं जाग्रत्यस्वप्नमसुषुप्तं\nस्वप्नेऽजाग्रतमसुषुप्तं सुषुप्तेऽजाग्रतमस्वप्नं\nतुरीयेऽजाग्रतमस्वप्नमसुषुप्तमव्यभिचारिणं\nनित्यानन्दं सदेकरसं ह्येव चक्षुषो द्रष्टा\nश्रोत्रस्य द्रष्टा वाचो द्रष्टा मनसो द्रष्टा\nबुद्धेर्द्रष्टा प्राणस्य द्रष्टा तमसो द्रष्टा\nसर्वस्य द्रष्टा ततः सर्वस्मादन्यो विलक्षणचक्षुषः\nसाक्षी श्रोत्रस्य साक्षी वाचः साक्षी मनसः साक्षीः\nबुद्धेः साक्षी प्राणस्य साक्षी तमसः साक्षी\nसर्वस्य साक्षी ततोऽविक्रियो महाचैतन्योऽस्मात्सर्वस्मात्प्रियतम\nआनन्दघनं ह्येवमस्मात्सर्वस्मात्पुरतः\nसुविभातमेकरसमेवाजरममृतमभयं\nब्रह्मैवाप्यजयैनं चतुष्पादं मात्राभिरोङ्कारेण\nचैकीकुर्याज्जागरितस्थानश्चतुरात्मा विश्वो\nवैश्वानरश्चतूरूपोङ्कार एव चतूरूपो var  चतूरूपोऽकार\nह्ययमकारः स्थूलसूक्ष्मबीजसाक्षिभिरकाररूपै-\nराप्तेरादिमत्त्वाद्वा स्थूलत्वात्सूक्ष्मत्वाद्-\nबीजत्वात्साक्षित्वाच्चाप्नोति ह वा इदं सर्वमादिश्च\nभवति य एवं वेद ॥\n\nस्वप्नस्थानश्चतुरात्मा तैजसो हिरण्यगर्भश्चतूरूप\nउकार एव चतूरूपो ह्ययमुकारः स्थूलसूक्ष्मबीज-\nसाक्षिभिरुकाररूपैरुत्कर्षादुभयत्वात्स्थूलत्वात्-\nसूक्ष्मत्वाद्बीजत्वात्साक्षित्वाच्चोत्कर्षति ह वै\nज्ञानसन्ततिं समानश्च भवति य एवं वेद ॥\n\nसुषुप्तस्थानश्चतुरात्मा प्राज्ञईश्वरश्चतुरूपो\nमकार एव चतूरूपो ह्ययं मकारः स्थूलसूक्ष्म-\nबीजसाक्षिभिर्मकाररूपैर्मितेरपीतेर्वा स्थूलत्वात्-\nसूक्ष्मत्वाद्बीजत्वात्साक्षित्वाच्च मिनोति ह वा\nइदं सर्वमपीतिश्च भवति य एवं वेद ॥\n\nमात्रामात्राः प्रतिमात्राः कुर्यादथ तुरीय ईश्वरग्रासः\nस स्वराट् स्वयमीश्वरः स्वप्रकाशश्चतुरात्मो-\nतानुज्ञात्रनुज्ञाविकल्पैरोतो ह्ययमात्मा ह्यथैवेदं var  यथेदं\nसर्वमन्तकाले कालाग्निः सूर्य उस्रैरनुज्ञातो ह्ययमात्मा\nह्यस्य सर्वस्य स्वात्मानं ददातीदं सर्वं\nस्वात्मानमेव करोति यथा तमः सवितन् ज्ञैकरसो\nह्ययमात्मा चिद्रूप एव यथा दाह्यं दग्ध्वाग्निरविकल्पो\nह्ययमात्मा वाङ्मनोऽगोचरत्वाच्चिद्रूपश्चतूरूप\nॐकार एव चतूरूपो ह्ययमोङ्कार ओतानुज्ञात्रनुज्ञा-\nविकल्पैरोङ्काररूपैरात्मैव नामरूपात्मकं हीदं\nसर्वं तुरीयत्वाच्चिद्रूपत्वाच्चोतत्वादनुज्ञातृत्वाद-\nनुज्ञानत्वादविकल्परूपत्वाच्चाविकल्परूपं हीदं\nसर्वं नैव तत्र काचन भिदास्त्यथ var  मिदास्त्यथ\nतस्यायमादेशोऽमात्रश्चतुर्थोऽव्यवहार्यः प्रपञ्चोपशमः\nशिवोऽद्वैत ओङ्कार आत्मैव संविशत्यात्मनात्मानं\nय एवं वेदैष वीरो नारसिंहेन वानुष्टुभा\nमन्त्रराजेन तुरीयं विद्यादेष ह्यात्मानं प्रकाशयति\nसर्वसंहारसमर्थः परिभवासहः प्रभुर्व्याप्तः\nसदोज्ज्वलोऽविद्यातत्कार्यहीनः स्वात्मबन्धहरः सर्वदा\nद्वैतरहित आनन्दरूपः सर्वाधिष्ठानः सन्मात्रो\nनिरस्ताविद्यातमोमोहोऽहमेवेति तस्मादेवमेवेममात्मानं\nपरं ब्रह्मानुसन्दध्यादेष वीरो नृसिंह एवेति ॥\n\nइति द्वितीयः खण्डः",
    "३": "तस्य ह वै प्रणवस्य या पूर्वा मात्रा सा प्रथमः\nपादो भवति द्वितीया द्वितीयस्य तृतीया तृतीयस्य\nचतुर्थ्योतानुज्ञात्रनुज्ञाविकल्परूपा तया तुरीयं\nचतुरात्मानमन्विष्य चतुर्थपादेन च तया\nतुरीयेणानुचिन्तयन्ग्रसेत्तस्य ह वा एतस्य प्रणवस्य\nया पूर्वा मात्रा सा पृथिव्यकारः स ऋग्भिरृग्वेदो\nब्रह्मा वसवो गायत्री गार्हपत्यः सा प्रथमः पादो\nभवति । भवति च सर्वेषु पादेषु चतुरात्मा स्थूलसूक्ष्म-\nबीजसाक्षिभिर्द्वितीयान्तरिक्षं स उकारः स यजुर्भिर्यजुर्वेदो\nविष्णुरुद्रास्त्रिष्टुब्दक्षिणाग्निः सा द्वितीयः\nपादो भवति च सर्वेषु पादेषु चतुरात्मा\nस्थूलसूक्ष्मबीजसाक्षिभिस्तृतीया द्यौः स मकारः\nस सामभिः सामवेदो रुद्रादित्या जगत्याहवनीयः सा\nतृतीयः पादो भवति । भवति च सर्वेषु पादेषु\nचतुरात्मा स्थूलसूक्ष्मबीजसाक्षिभिर्याऽवसानेऽस्य\nचतुर्थ्यर्धमात्रा सा सोमलोक ॐकारः साथर्वणै-\nर्मन्त्रैरथर्ववेदः संवर्तकोऽग्निर्मरुतो विराडेकर्षिर्भास्वती\nस्मृता सा चतुर्थः पादो भवति । भवति च सर्वेषु पादेषु\nचतुरात्मा स्थूलसूक्ष्मबीजसाक्षिभिर्मात्रा मात्राः\nप्रतिमात्राः कृत्वोतानुज्ञात्रनुज्ञाविकल्परूपं\nचिन्तयन्ग्रसेज्ज्ञोऽमृतो हुतसंवित्कः शुद्धः संविष्टो\nनिर्विघ्न इममसुनियमेऽनुभूयेहेदं सर्वं दृष्ट्वा स\nप्रपञ्चहीनोऽथ सकलः साधारोऽमृतमयश्चतुरात्माथ\nमहापीठे सपरिवारं तमेतं चतुःसप्तात्मानं\nचतुरात्मानं मूलाग्नावग्निरूपं प्रणवं\nसन्दध्यात्सप्तात्मानं चतुरात्मानमकारं रुद्रं\nभ्रूमध्ये सप्तात्मानं चतुरात्मानं चतुःसप्तात्मानं\nचतुरात्मानमोङ्कारं सर्वेश्वरं द्वादशान्ते\nसप्तात्मानं चतुरात्मानं चतुःसप्तात्मानमोङ्कारं\nतुरीयमानन्दामृतरूपं षोडशान्तेऽथानन्दामृतेनै-\nतांश्चतुर्धा सम्पूज्य तथा ब्रह्माणमेव विष्णुमेव\nरुद्रमेव विभक्तांस्त्रीनेवाविभक्तांस्त्रीनेव लिङ्गरूपानेव\nच सम्पूज्योपहारैश्चतुर्धाथ लिङ्गात्संहृत्य var  लिङ्गान्\nतेजसा शरीरत्रयं संव्याप्य तदधिष्ठानमात्मानं\nसंज्वाल्य तत्तेज आत्मचैतन्यरूपं बलमवष्टभ्य\nगुणैरैक्यं सम्पाद्य महास्थूलं महासूक्ष्मे\nमहासूक्ष्मं महाकारणे च संहृत्य मात्राभिरोता-\nनुज्ञात्रनुज्ञाविकल्परूपं चिन्तयन्ग्रसेत् ॥\n\nइति तृतीयः खण्डः",
    "४": "तं वा एतमात्मानं परमं ब्रह्मोङ्कारं\nतुरीयोङ्काराग्रविद्योतमनुष्टुभा नत्वा प्रसाद्योमिति\nसंहृत्याहमित्यनुसन्दध्यादथैतमेवात्मानं\nपरमं ब्रह्मोङ्कारं तुरीयोङ्काराग्रविद्योतमेका-\nदशात्मानं नारसिंहं नत्वोमिति संहरन्नानुसन्दध्या-\nदथैतमेवमात्मानं परमं ब्रह्मोङ्कारं\nतुरीयोङ्काराग्रविद्योतं प्रणवेन संचिन्त्यानुष्टुभा\nनत्वा सच्चिदानन्दपूर्णात्मसु नवात्मकं\nसच्चिदानन्दपूर्णात्मानं परं ब्रह्म सम्भाव्याह-\nमित्यात्मानमादाय मनसा ब्रह्मणैकीकुर्याद्यदनुष्टुभैव var  नमसा\nवा एष उपवसन्नेष हि सर्वत्र सर्वदा सर्वात्मा सन्\nसर्वमत्ति नृसिंहोऽसौ परमेश्वरोऽसौ हि सर्वत्र सर्वदा\nसर्वात्मा सन्त्सर्वमत्ति नृसिंह एवैकल एष तुरीय\nएष एवोग्र एष एव वीर एष एव महानेष एव विष्णुरेष\nएव ज्वलन्नेष एव सर्वतोमुख एष एव नृसिंह एष एव\nभीषण एष एव भद्र एष एव मृत्युमृत्युरेष एव\nनमाम्येष एवाहमेवं योगारूढो ब्रह्मण्येवानुष्टुभं\nसन्दध्यादोङ्कार इति ॥ तदेतौ श्लोकौ भवतः ॥\n\nसंस्तभ्य सिंहं स्वसुतान्गुणार्थान्-\nसंयोज्य श‍ृङ्गैरृषभस्य हत्वा ॥\n\nवश्यां स्फुरन्तीमसतीं निपीड्य\nसम्भक्ष्य सिंहेन स एष वीरः ॥\n\nश‍ृङ्गप्रोतान्पादान्स्पृष्ट्वा हत्वा तानग्रसत्स्वयम् ।\nनत्वा च बहुधा दृष्ट्वा नृसिंहः स्वयमुद्बभाविति ॥\n\nइति चतुर्थः खण्डः",
    "५": "अथैष उ एव अकार आप्ततमार्थ आत्मन्येव\nनृसिंहे देवे ब्रह्मणि वर्तत एष ह्येवाप्ततम\nएष हि साक्ष्येष ईश्वरस्तत्सर्वगतो न हीदं\nसर्वमेष हि व्याप्ततमैदं सर्वं यदयमात्मा\nमायामात्र एष एवोग्र एष हि व्याप्ततम एष\nएव वीर एष हि व्याप्ततम एष एव महानेष\nहि व्याप्ततम एष एव विष्णुरेष हि व्याप्ततम\nएष एव ज्वलन्नेष हि व्याप्ततम एष एव\nसर्वतोमुख एष हि व्याप्ततम एष एव नृसिंह\nएष हि व्याप्ततम एष एव भीषण एष हि\nव्याप्ततम एष एव भद्र एष हि व्याप्ततम\nएष एव मृत्युमृत्युरेष हि व्याप्ततम एष\nएव नमाम्येष हि व्याप्ततम एष एवाहमेष\nहि व्याप्ततम आत्मैव नृसिंहो देवो ब्रह्म भवति\nय एवं वेद सोऽकामो निष्काम आप्तकाम\nआत्मकामेन तस्य प्राणा उत्क्रामन्त्यत्रैव\nसमवलीयन्ते ब्रह्मैव सन्ब्रह्माप्येत्यथैष\nएवोङ्कार उत्कृष्टतमार्थ आत्मन्येव नृसिंहे\nदेवे ब्रह्मणि वर्तते तस्मादेष सत्यस्वरूपो न\nह्यन्यदस्त्यप्रमेयमनात्मप्रकाशमेष हि\nस्वप्रकाशोऽसङ्गोऽन्यन्न वीक्षत आत्मातो\nनान्यथा प्राप्तिरात्ममात्रं ह्येतदुत्कृष्टमेष\nएवोग्र एष ह्येवोत्कृष्ट एष एव विष्णुरेष\nह्येवोत्कृष्ट एष एव ज्वलन्नेष ह्येवोत्कृष्ट\nएष एव सर्वतोमुख एष ह्येवोत्कृष्ट एष एव\nनृसिंह एष ह्येवोत्कृष्ट एष एव भीषण\nएष ह्येवोत्कृष्ट एष एव भद्र एष ह्येवोत्कृष्ट\nएष एव मृत्युमृत्युरेष ह्येवोत्कृष्ट एष\nएव नमाम्येष ह्येवोत्कृष्ट एष एवाहमेष\nह्येवोत्कृष्टस्तस्मादात्मानमेवैनं जानीयादात्मैव\nनृसिंहो देवो ब्रह्म भवति य एवं वेद सोऽकामो\nनिष्काम आप्तकाम आत्मकामो न तस्य प्राणा\nउत्क्रामन्त्यत्रैव समवलीयन्ते ब्रह्मैव\nसन्ब्रह्माप्येत्यथैष एव मकारो महाविभूत्यर्थ\nआत्मन्यैव नृसिंहे देवे ब्रह्मणि वर्तते\nतस्मादयमनल्पोऽभिन्नरूपः स्वप्रकाशो ब्रह्मैवाप्ततम\nउत्कृष्टतम एतदेव ब्रह्मापि सर्वज्ञं महामायं\nमहाविभूत्येतदेवोग्रमेतद्धि महाविभूत्येतदेव\nवीरमेतद्धि महाविभूत्यतदेव महदेतद्धि\nमहाविभूत्येतदेव विष्ण्वेतद्धि महाविभूत्येतदेव\nज्वलदेतद्धि महाविभूत्येतदेव सर्वतोमुखमेतद्धि\nमहाविभूत्येतदेव नृसिंहमेतद्धि महाविभूत्येतदेव\nभीषणमेतद्धि महाविभूत्येतदेव भद्रमेतद्धि\nमहाविभूत्येतदेव मृत्युमृत्य्वेतद्धि महाविभूत्येतदेव\nनमाम्येतद्धि महाविभूत्येतदेवाहमेतद्धि महाविभूति\nतस्मादकारोकाराभ्यामिममात्मानमाप्ततममुत्कृष्टतमं\nचिन्मात्रं सर्वद्रष्टारं सर्वसाक्षिणं सर्वग्रासं\nसर्वप्रेमास्पदं सच्चिदानन्दमात्रमेकरसं\nपुरतोऽस्मात्सर्वस्मात्सुविभातमन्विष्याप्ततममुत्कृष्टतमं\nमहामायं महाविभूति सच्चिदानन्दमात्रमेकरसं\nपुरमेव ब्रह्म मकारेण जानीयादात्मैव नृसिंहो देवः var  परमेव\nपरमेव ब्रह्म भवति य एवं वेद सोऽकामो निष्काम\nआप्तकाम आत्मकामो न तस्य प्राणा उत्क्रामन्त्यत्रैव\nसमवलीयन्ते ब्रह्मैव सन्ब्रह्माप्येतीति ह प्रजापतिरुवाच\nप्रजापतिरुवाच ॥\n\nइति पञ्चमः खण्डः",
    "६": "ते देवा इममात्मानं ज्ञातुमैच्छंस्तान्हासुरः\nपाप्मा परिजग्राह त ऐक्षन्तहन्तैनमासुरं\nपाप्मानं ग्रसाम इत्येतमेवोङ्काराग्रविद्योतं\nतुरीयतुरीयमात्मानमुग्रमनुग्रं वीरमवीरं\nमहान्तममहान्तं विष्णुमविष्णुं\nज्वलन्तमज्वलन्तं सर्वतोमुखमसर्वतोमुखं\nनृसिंहमनृसिंहं भीषणमभीषणं\nभद्रमभद्रं मृत्युमृत्युममृत्युमृत्युं\nनमाम्यनमाम्यहमनहं नृसिंहानुष्टुभैव\nबुबुधिरे तेभ्यो हासावासुरः पाप्मा\nसच्चिदानन्दघनज्योतिरभवत्तस्मादपक्वकषाय\nइममेवोङ्काराग्रविद्योतं तुरीयतुरीयमात्मानं\nनृसिंहानुष्टुभैव जानीयात्तस्यासुरः पाप्मा\nसच्चिदानन्दघनज्योतिर्भवति ते देवा ज्योतिष उत्तितीर्षवो\nद्वितीयाद्भयमेव पश्यन्त इममेवोङ्काराग्रविद्योतं\nतुरीयतुरीयमात्मानमनुष्टुभान्विष्य प्रणवेनैव\nतस्मिन्नवस्थितास्तेभ्यस्तज्ज्योतिरस्य सर्वस्य पुरतः\nसुविभातमविभातमद्वैतमचिन्त्यमलिङ्गं\nस्वप्रकाशमानन्दघनं शून्यमभवदेवंवित्स्वप्रकाशं\nपरमेव ब्रह्म भवति ते देवाः पुत्रैषणायाश्च\nवित्तैषणायाश्च लोकैषणायाश्च ससाधनेभ्यो\nव्युत्थाय निराकारा निष्परिग्रहा अशिखा अयज्ञोपवीता\nअन्धा बधिरा मुग्धाः क्लीबा मूका उन्मत्त इव\nपरिवर्तमानाः शान्ता दान्ता उपरतास्तितिक्षवः\nसमाहिता आत्मरतय आत्मक्रीडा आत्ममिथुना\nआत्मानन्दाः प्रणवमेव परं ब्रह्मात्मप्रकाशं\nशून्यं जानन्तस्तत्रैव परिसमाप्तास्तस्माद्देवानां\nव्रतमाचरन्नोङ्कारे परे ब्रह्मणि पर्यवसितो भवेत्स\nआत्मन्येवात्मानं परं ब्रह्म पश्यति ॥\n\nतदेष श्लोकः ॥\n\nश‍ृङ्गेश्वश‍ृङ्गं संयोज्य सिंहं श‍ृङ्गेषु योजयेत् ।\nश‍ृङ्गाभ्यां श‍ृङ्गमाबध्य त्रयो देवा उपासत इति ॥\n\nइति षष्ठः खण्डः",
    "७": "देवा ह वै प्रजापतिमब्रुवन् भूय एव नो\nभगवान्विज्ञापयत्विति तथेत्यजत्वादमरत्वाद-\nजरत्वादमृतत्वादशोकत्वादमोहत्वादनशनायत्वाद-\nपिपासत्वादद्वैतत्वाच्चाकरेणेममात्मान-\nमन्विष्योत्कृष्टत्वादुत्पादकत्वादुत्प्रवेष्टत्वादु-\nत्थापयितृत्वादुद्द्रष्टृत्वादुत्कर्तृत्वादुत्पथ-\nवारकत्वाद्दुद्ग्रासत्वादुद्भ्रान्तत्वादुत्तीर्णविकृतत्वा-\nच्चोङ्कारेणेममात्मानं परमं ब्रह्म\nनृसिंहमन्विष्याकारेणेममात्मानमुकारं\nपूर्वार्धमाकृष्य सिंहीकृत्योत्तरार्धेन तं\nसिंहमाकृष्य महत्त्वान्महस्त्वान्मानत्वा-\nन्मुक्तत्वान्महादेवत्वान्महेश्वरत्वान्महासत्त्वा-\nन्महाचित्त्वान्महानन्दत्वान्महाप्रभुत्वाच्च\nमकारार्धेनानेनात्मनैकीकुर्यादशरीरो\nनिरिन्द्रियोऽप्राणोऽतमाः सच्चिदानन्दमात्रः\nस स्वराड् भवति य एवं वेद कस्त्वमित्यहमिति\nहोवाचैवमेवेदं सर्वं तस्मादहमिति सर्वाभिधानं\nतस्यादिरयमकारः स एव भवति । सर्वं ह्ययमात्मायं\nहि सर्वान्तरो न हीदं सर्वमहमिति होवाचैव\nनिरात्मकमात्मैवेदं सर्वं तस्मात्सर्वात्मकेनाकारेण\nसर्वात्मकमात्मानमन्विच्छेद्ब्रह्मैवेदं सर्वं\nसच्चिदानन्दरूपं सच्चिदानन्दरूपमिदं सर्वं\nसद्धीदं सर्वं सत्सदिति चिद्धीदं सर्वं काशते\nप्रकाशते चेति किं सदितीदमिदं नेत्यनुभूतिरिति\nकैषेतीयमियं नेत्यवचनेनैवानुभवन्नुवाचैवमेव\nचिदानन्दावप्यवचनेनैवानुभवन्नुवाच सर्वमन्यदिति\nस परमानन्दस्य ब्रह्मणो नाम ब्रह्मेति तस्यान्त्योऽयं\nमकारः स एव भवति तस्मान्मकारेण परमं\nब्रह्मान्विच्छेत्किमिदमेवमित्युकार इत्येवाहाविचिकित्सन्-\nतस्मादकारेणेममात्मानमन्विष्य मकारेण ब्रह्मणानु-\nसन्दध्यादुकारेणाविचिकित्सन्नशरीरोऽनिन्द्रियोऽप्राणोऽतमाः\nसच्चिदानन्दमात्रः स स्वराड् भवति य एवं वेद\nब्रह्म वा इदं सर्वमत्तृत्वादुग्रत्वाद्वीरत्वान्महत्वाद्-\nविष्णुत्वाज्ज्वलत्वात्सर्वतोमुखत्वान्नृसिंहत्वाद्भीषणत्वा-\nद्भद्रत्वान्मृत्युमृत्युत्वान्नमामित्वादहंत्वादिति सततं\nह्येतद्ब्रह्मोग्रत्वाद्वीरत्वान्महत्त्वाद्विष्णुत्वाज्ज्वलत्वा-\nसर्वतोमुखत्वान्नृसिंहत्वाद्भीषणत्वाद्भद्रत्वा-\nन्मृत्युमृत्युत्वान्नमामित्वादिति तस्मादकारेण परमं\nब्रह्मान्विष्य मकारेण मन आद्यवितारं मन आदिसाक्षिण-\nमन्विच्छेत्स यदैतत्सर्वमपेक्षते तदैतत्सर्वमस्मिन्प्रविशति\nस यदा प्रतिबुध्यते तदेतत्सर्वमस्मादेवोत्तिष्ठति तदेव\nतत्सर्वं निरूह्य प्रत्यूह्य सम्पीड्य संज्वाल्य सम्भक्ष्य\nस्वात्मानमेवैषां ददात्यत्युग्रोऽतिवीरोतिमहानिति\nविष्णुरतिज्वलन्नतिसर्वतोमुखोऽतिनृसिंहोऽतिभीषणोऽति-\nभद्रोतिमृत्युमृत्युरतिनमाम्यत्यहं भूत्वा स्वे महिम्नि\nसदा समासते तस्मादेनमकारार्थेन परेण\nब्रह्मणैकीकुर्यादुकारेणाविचिकित्सन्नशरीरो\nनिरिन्द्रियोऽप्राणोऽमनः सच्चिदानन्दमात्रः स स्वराड् भवति\nय एवं वेद ॥\n\nतदेष श्लोकः ॥\n\nश‍ृङ्गं श‍ृङ्गार्धमाकृष्य श‍ृङ्गेणानेन योजयेत् ।\nश‍ृङ्गमेनं परे श‍ृङ्गे तमनेनापि योजयेत् ॥\n\nइति सप्तमः खण्डः",
    "८": "अथ तुरीयेणोतश्च प्रोतश्च ह्ययमात्मा\nनृसिंहोऽस्मिन्सर्वमयं सर्वात्मानं हि\nसर्वं नैवातोऽद्वयो ह्ययमात्मैकल एवाविकल्पो\nन हि वस्तु सदयं ह्योत इव सद्घनोऽयं चिद्घन\nआनन्दघन एवैकरसोऽव्यवहार्यः केनचनाद्वितीय\nओतश्च प्रोतश्चैष ओङ्कार एवं नैवमिति पृष्ट\nओमित्येवाह वाग्वा ओङ्कारो वागेवेदं सर्वं न\nह्यशब्दमिवेहास्ति चिन्मयो ह्ययमोङ्कारश्चिन्मयमिदं\nसर्वं तस्मात्परमेश्वर एवैकमेव तद्भवत्येत-\nदमृतमयमेतद्ब्रह्माभयं वै ब्रह्म भवति\nय एवं वेदेति रहस्यमनुज्ञाता ह्ययमात्मैष\nह्यस्य सर्वस्य स्वात्मानमनुजानाति न हीदं सर्वं\nस्वत आत्मविन्न ह्ययमोतो नानुज्ञाताऽसङ्गत्वाद-\nविकारित्वादसत्त्वादन्यस्यानुज्ञाता ह्ययमोङ्कार\nओमिति ह्यनुजानाति वाग्वा ओङ्कारो वागेवेदं\nसर्वमनुजानाति चिन्मयो ह्ययमोङ्कारश्चिद्धीदं\nसर्वं निरात्मकमात्मसात्करोति तस्मात्परमेश्वर\nएवैकमेव तद्भवत्येतदमृतमभयमेतद्ब्रह्माभयं\nवै ब्रह्माभयं हि वै ब्रह्म भवति य एवं वेदेति\nरहस्यमनुज्ञैकरसो ह्ययमात्मा प्रज्ञानघन\nएवायं यस्मात्सर्वात्पुरतः सुविभातोऽतश्चिद्घन\nएव न ह्ययमोतो नानुज्ञातैतदात्म्यं हीदं सर्वं\nसदेवानुज्ञैकरसो ह्ययमोङ्कार ओमिति ह्येवानुजानाति\nवाग्वा ओङ्कारो वागेव ह्यनुजानाति चिन्मयो\nह्ययमोङ्कारश्चिदेव ह्यनुज्ञा तस्मात्परमेश्वर\nएवैकमेव तद्भवत्येतदमृतमभयमेतद्ब्रह्माभयं\nवै ब्रह्माभयं हि वै ब्रह्म भवति य एवं वेदेति\nरहस्यमविकल्पो ह्ययमात्माऽद्वितीयत्वादविकल्पो\nह्ययमोङ्कारोऽद्वितीयत्वादेव चिन्मयो ह्ययमोङ्कार-\nस्तस्मात्परमेश्वर एवैकमेव तद्भवत्यविकल्पोऽपि\nनात्र काचन भिदास्ति नैव तत्र काचन भिदास्त्यत्र\nहि भिदामिव मन्यमानः शतधा सहस्रधा भिन्नो\nमृत्योः स मृत्युमाप्नोति तदेतदद्वयं स्वप्रकाशं\nमहानन्दमात्मा एवैतदमृतमभयमेतद्ब्रह्माभयं\nवै ब्रह्माभयं हि वै ब्रह्म भवति य एवं वेदेति\nरहस्यम् ॥\n\nइत्यष्टमः खण्डः",
    "९": "देवा ह वै प्रजापतिमब्रुवन्निममेव नो\nभगवन्नोङ्कारमात्मानमुपदिशेति\nतथेत्युपद्रष्टानुमन्तैष आत्मा\nनृसिंहश्चिद्रूप एवाविकारो ह्युपलब्धः\nसर्वस्य सर्वत्र न ह्यस्ति द्वैतसिद्धिरात्मैव\nसिद्धोऽद्वितीयो मायया ह्यन्यदिव स वा एष\nआत्मा पर एषैव सर्वं तथाहि प्राज्ञे सैषाऽविद्या\nजगत्सर्वमात्मा परमात्मैव\nस्वप्रकाशोऽप्यविषयज्ञानत्वाज्जानन्नेव\nह्यन्यत्रान्यन्न विजानात्यनुभूतेर्माया च var  ह्यत्र न\nतमोरूपानुभूतिस्तदेतज्जडं मोहात्मकम-\nनन्तमिदं रूपस्यास्य व्यञ्जिका नित्यनिवृत्तापि\nमूढैरात्मेव दृष्टास्य सत्त्वमसत्त्वं च\nदर्शयति सिद्धत्वासिद्धत्वाभ्यां स्वतन्त्रा-\nस्वतन्त्रत्वेन सैषा वटबीजसामान्यवदनेक-\nवटशक्तिरेकैव । तद्यथा वटबीजसामन्यमेक-\nमनेकान्स्वाव्यतिरिक्तान्वटान्सबीजानुत्पाद्य तत्र\nतत्र पूर्णं सत्तिष्ठत्येवमेवैषा माया\nस्वाव्यतिरिक्तानि पूर्णानि क्षेत्राणि दर्शयित्वा\nजीवेशावभासेन करोति माया चाविद्या च\nस्वयमेव भवति सैषा चित्रा सुदृढा\nबह्वङ्कुरा स्वयं गुणभिन्नाङ्कुरेष्वपि\nगुणभिन्ना सर्वत्र ब्रह्मविष्णुशिवरूपिणी\nचैतन्यदीप्ता तस्मादात्मन एव त्रैविध्यं\nसर्वत्र योनित्वमभिमन्ता जीवो नियन्तेश्वरः\nसर्वाहम्मानी हिरण्यगर्भस्त्रिरूप ईश्वर-\nवद्व्यक्तचैतन्यःसर्वगो ह्येष ईश्वरः\nक्रियाज्ञानात्मा सर्वं सर्वमयं सर्वे जीवाः\nसर्वमयाः सर्वास्ववस्थासु तथाप्यल्पाः\nस वा एष भूतानीन्द्रियाणि विराजं देवताः\nकोशांश्च सृष्ट्वा प्रविश्यामूढो\nमूढ इव व्यवहरन्नास्ते माययैव तस्मादद्वय\nएवायमात्मा सन्मात्रो नित्यः शुद्धो बुद्धः\nसत्यो मुक्तो निरञ्जनो विभुरद्वयानन्दः परः\nप्रत्यगेकरसः प्रमाणैरेतैरवगतः सत्तामात्रं\nहीदं सर्वं सदेव पुरस्तात्सिद्धं हि ब्रह्म न\nह्यत्र किञ्चानुभूयते नाविद्यानुभवात्मा\nन स्वप्रकाशे सर्वसाक्षिण्यविक्रियेऽद्वये\nपश्यतेहापि सन्मात्रमसदन्यत्सत्यं हीत्थं\nपुरस्तादयोनि स्वात्मस्थमानन्दचिद्घनं\nसिद्धं ह्यसिद्धं तद्विष्णुरीशानो ब्रह्मान्यदपि\nसर्वं सर्वगतं सर्वमत एव शुद्धोऽबाध्यस्वरूपो\nबुद्धः सुखस्वरूप आत्मा न ह्येतन्निरात्मकमपि\nनात्मा पुरतो हि सिद्धो न हीदं सर्वं कदाचिदात्मा\nहि स्वमहिमस्थो निरपेक्ष एक एव साक्षी स्वप्रकाशः\nकिं तन्नित्यमात्मात्र ह्येव न विचिकित्स्यमेतद्धीदं\nसर्वं साधयति द्रष्टा द्रष्टुः साक्ष्यविक्रियः\nसिद्धो निरवद्यो बाह्याभ्यन्तरवीक्षणात्सुविस्फुटतमः\nस परस्ताद्ब्रूतैष दृष्टोऽदृष्टोऽव्यवहार्योऽप्यल्पो\nनाल्पः साक्ष्यविशेषोऽनन्योऽसुखदुःखोऽद्वयः\nपरमात्मा सर्वज्ञोऽनन्तोऽभिन्नोऽद्वयः सर्वदा\nसंवित्तिर्मायया नासंवित्तिः स्वप्रकाशे यूयमेव\nदृष्टाः किमद्वयेन द्वितीयमेव न यूयमेव\nब्रूह्येव भगवन्निति देवा ऊचुर्यूयमेव दृश्यते\nचेन्नात्मज्ञा असङ्गो ह्ययमात्माऽतो यूयमेव\nस्वप्रकाशा इदं हि सत्संविन्मयत्वाद्यूयमेव\nनेति होचुर्हन्तासङ्गा वयमिति होचुः कथं\nपश्यन्तीति होवाच न वयं विद्म इति होचुस्ततो\nयूयमेव स्वप्रकाशा इति होवाच न च\nसत्संविन्माया एतौ हि पुरस्तात्सुविभातमव्यवहार्य-\nमेवाद्वयं ज्ञातो नैष विज्ञातो विदिताविदितात्पर\nvar for naiSha  ह्येवैष\nइति होचुः स होवाच तद्वा एतद्ब्रह्माद्वयं\nब्रह्मत्वान्नित्यं शुद्धं बुद्धं मुक्तं सत्यं\nसूक्ष्मं परिपूर्णमद्वयं सदानन्दचिन्मात्र-\nमात्मैवाव्यवहार्यं केन च तत्तदेतदात्मान-\nमोमित्यपश्यन्तः पश्यत तदेतत्सत्यमात्मा\nब्रह्मैव ब्रह्मात्मैवात्र ह्येव न विचिकित्स्यमित्यों\nसत्यं तदेतत्पण्डिता एव पश्यन्त्येतद्ध्यशब्द-\nमस्पर्शमरूपमरसमगन्धमवक्तव्यमना-\nदातव्यमगन्तव्यमविसर्जयितव्यमनानन्दयितव्य-\nममन्तव्यमबोद्धव्यममनहङ्कर्तयितव्यम-\nचेतयितव्यमप्राणयितव्यमनपानयितव्यम-\nव्यानयितव्यमनुदानयितव्यमसमानयितव्यम-\nनिन्द्रियमविषयमकरणमलक्षणमसङ्गम-\nगुणमविक्रियमव्यपदेश्यमसत्त्वमरस्कम-\nतमस्कममायमभयमप्यौपनिषदमेव\nसुविभातं सकृद्विभातं पुरतोऽस्मात्सर्वस्मा-\nत्सुविभातमद्वयं पश्यत हंसः सोऽहमिति स var  पश्यताहं स\nहोवाच किमेष दृष्टोऽदृष्टो वेति दृष्टो\nविदिताविदितात्पर इति होचुः क्वैषा कथमिति होचुः\nकिं तेन न किंचनेति होचुर्यूयमेवाश्चर्यरूपा\nइति होवाच न चेत्याहुरोमित्यनुजानीध्वं ब्रूतैनमिति\nज्ञातोऽज्ञातश्चेति होचुर्नचैनमिति होचुरिति\nब्रूतैवैनमात्मसिद्धमिति होवाच पश्याम\nएव भगवो न च वयं पश्यामो नैव वयं वक्तुं\nशक्नुमो नमस्तेऽस्तु भगवन् प्रसीदेति होचुर्न\nभेतव्यं पृच्छतेति होवाच क्वैषनुज्ञेत्येष var  कैषानुज्ञेत्येष\nएवात्मेति होवाच ते होचुर्नमस्तुभ्यं वयं त इति ह\nप्रजापतिर्देवाननु शशासानुशशासेति ॥\n\nतदेष श्लोकः ॥\n\nओतमोतेन जानीयादनुज्ञातारमान्तरम् ।\nअनुज्ञामद्वयं लब्ध्वा उपद्रष्टारमाव्रजेत् ॥\n\nइति नवमः खण्डः",
    "१०": "अनुपनीतशतमेकमेकेनोपनीतेन तत्सममुपनीतशतमेकमेकेन\nगृहस्थेन तत्समं गृहस्थशतमेकमेकेन\nवानप्रस्थेन तत्समं वानप्रस्थशतमेकमेकेन\nयतिना तत्समं यतीनां तु शतं पूर्णमेकमेकेन\nरुद्रजापकेन तत्समं रुद्रजापकशतमेकमेकेन-\nअथर्वशिरःशिखाध्यापकेन तत्सममथर्वशिरः-\nशिखाध्यापकशतमेकमेकेन तापनीयोपनिषद-\nध्यापकेन तत्समं तापनीयोपनिषदध्यापक-\nशतमेकमेकेन मन्त्रराजध्यापकेन तत्समं तद्वा\nएतत्परमं धाम मन्त्रराजाध्यापकस्य यत्र न\nसूर्यस्तपति यत्र न वायुर्वाति यत्र न चन्द्रमा भाति\nयत्र न नक्षत्राणि भान्ति यत्र नाग्निर्दहति यत्र न\nमृत्युः प्रविशति यत्र न दुःखं सदानन्दं\nपरमानन्दं शान्तं शाश्वतं सदाशिवं\nब्रह्मादिवन्दितं योगिध्येयं परमं पदं यत्र\nगत्वा न निवर्तन्ते योगिनः ॥\n\nतदेतदृचाभ्युक्तम् ।\nतद्विष्णोः परमं पदं सदा पश्यन्ति सूरयः ।\nदिवीव चक्षुराततम् । तद्विप्रासो विपन्यवो जागृवांसः\nसमिन्धते । विष्णोर्यत्परमं पदम् ।\nतदेतन्निष्कामस्य भवति तदेतन्निष्कामस्य भवति\nय एवं वेदेति महोपनिषत्",
    "११": "यश्चोङ्कारः",
    "१२": "याश्चतस्रोऽर्धमात्राः",
    "१३": "ये वेदाः साङ्गाः सशाखाः सेतिहासाः",
    "१४": "ये च पञ्चाग्नयः",
    "१५": "याः सप्त महाव्याहृतयः",
    "१६": "ये चाष्टौ लोकपालाः",
    "१७": "ये चाष्टौ वसवः",
    "१८": "ये चैकादश रुद्राः",
    "१९": "ये च द्वादशादित्याः",
    "२०": "ये चाष्टौ ग्रहाः",
    "२१": "यानि च पञ्चमहाभूतानि",
    "२२": "यश्च कालः",
    "२३": "यश्च मनुः",
    "२४": "यश्च मृत्युः",
    "२५": "यश्च यमः",
    "२६": "यश्चान्तकः",
    "२७": "यश्च प्राणः",
    "२८": "यश्च सूर्यः",
    "२९": "यश्च सोमः",
    "३०": "यश्च विराट् पुरुषः",
    "३१": "यश्च जीवः",
    "३२": "यच्च सर्वम्"
}