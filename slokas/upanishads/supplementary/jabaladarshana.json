{
    "१": "अथातः सम्प्रवक्ष्यामि समाधिं भवनाशनम् ।\nसमाधिः संविदुत्पत्तिः परजीवैकतां प्रति",
    "२": "नित्यः सर्वगतो ह्यात्मा कूटस्थो दोषवर्जितः ।\nएकः सन्भिद्यते भ्रान्त्या मायया न स्वरूपतः",
    "३": "तस्मादद्वैतमेवास्ति न प्रपञ्चो न संसृतिः ।\nयथाकाशो घटाकाशो मठाकाश इतीरितः",
    "४": "तथा भ्रान्तैर्द्विधा प्रोक्तो ह्यात्मा जीवेश्वरात्मना ।\nनाहं देहो न च प्राणो नेन्द्रियाणि मनो नहि",
    "५": "सदा साक्षिस्वरूपत्वाच्छिव एवास्मि केवलः ।\nइति धीर्या मुनिश्रेष्ठ सा समाधिरिहोच्यते",
    "६": "साहं ब्रह्म न संसारी न मत्तोऽन्यः कदाचन ।\nयथा फेनतरङ्गादि समुद्रादुत्थितं पुनः",
    "७": "समुद्रे लीयते तद्वज्जगन्मय्यनुलीयते ।\nतस्मान्मनः पृथङ् नास्ति जगन्माया च नास्ति हि",
    "८": "यस्यैवं परमात्मायं प्रत्यग्भूतः प्रकाशितः ।\nस तु याति च पुंभावं स्वयं साक्षात्परामृतम्",
    "९": "यदा मनसि चैतन्यं भाति सर्वत्रगं सदा ।\nयोगिनोऽव्यवधानेन तदा सम्पद्यते स्वयम्",
    "११": "यदा सर्वाणि भूतानि समाधिस्थो न पश्यति ।\nएकीभूतः परेणाऽसौ तदा भवति केवलः",
    "१२": "यदा पश्यति चात्मानं केवलं परमार्थतः ।\nमायामात्रं जगत्कृत्स्नं तदा भवति निर्वृतिः",
    "१३": "एवमुक्त्वा स भगवान्दत्तात्रेयो महामुनिः ।\nसांकृतिः स्वस्वरूपेण सुखमास्तेऽतिनिर्भयः",
    "१४": "प्रत्याहारः समाख्यातः साक्षाद्वेदान्तवेदिभिः ।\nएवमभ्यसतस्तस्य न किंचिदपि दुर्लभम्",
    "१५": "पूर्वंपूर्वं प्रकुर्वीत यावदुत्थानसंभवः ।\nसंभवत्युत्तमे प्राज्ञः प्राणायामे सुखी भवेत्",
    "१६": "प्राणायमेन चित्तं तु शुद्धं भवति सुव्रत ।\nचित्ते शुद्धे शुचिः साक्षात्प्रत्यग्ज्योतिर्व्यवस्थितः",
    "१७": "प्राणश्चित्तेन संयुक्तः परमात्मनि तिष्ठति ।\nप्राणायामपरस्यास्य पुरुषस्य महात्मनः",
    "१८": "देहश्चोत्तिष्ठते तेन किंचिज्ज्ञानाद्विमुक्तता ।\nरेचकं पूरकं मुक्त्वा कुम्भकं नित्यमभ्यसेत्",
    "१९": "सर्वपापविनिर्मुक्तः सम्यग्ज्ञानमवाप्नुयात् ।\nमनोजवत्वमाप्नोति पलितादि च नश्यति",
    "२०": "प्राणायामैकनिष्ठस्य न किंचिदपि दुर्लभम् ।\nतस्मात्सर्वप्रयत्नेन प्राणायामान्समभ्यसेत्",
    "२१": "विनियोगान्प्रवक्ष्यामि प्राणायामस्य सुव्रत ।\nसन्ध्ययोर्ब्राह्मकालेऽपि मध्याह्ने वाथवा सदा",
    "२२": "बाह्यं प्राणं समाकृष्य पूरयित्वोदरेण च ।\nनासाग्रे नाभिमध्ये च पादाङ्गुष्ठे च धारयेत्",
    "२३": "सर्वरोगविनिर्मुक्तो जीवेद्वर्षशतं नरः ।\nनासाग्रधारणाद्वापि जितो भवति सुव्रत",
    "२४": "सर्वरोगनिवृत्तिः स्यान्नाभिमध्ये तु धारणात् ।\nशरीरलघुता विप्र पादाङ्गुष्ठनिरोधनात्",
    "२५": "जिह्वया वायुमाकृष्य यः पिबेत्सततं नरः ।\nश्रमदाहविनिर्मुक्तो योगी नीरोगतामियात्",
    "२६": "जिह्वया वायुमाकृष्य जिह्वामूले निरोधयेत् ।\nपिबेदमृतमव्यग्रं सकलं सुखमाप्नुयात्",
    "२७": "इडया वायुमाकृष्य भ्रुवोर्मध्ये निरोधयेत् ।\nयः पिबेदमृतं शुद्धं व्याधिभिर्मुच्यते हि सः",
    "२८": "इडया वेदतत्त्वज्ञस्तथा पिङ्गलयैव च ।\nनाभौ निरोधयेत्तेन व्याधिभिर्मुच्यते नरः",
    "२९": "मासमात्रं त्रिसन्ध्यायां जिह्वयारोप्य मारुतम् ।\nअमृतं च पिबेन्नाभौ मन्दंमन्दं निरोधयेत्",
    "३०": "वातजाः पित्तजा दोषा नश्यन्त्येव न संशयः ।\nनासाभ्यां वायुमाकृष्य नेत्रद्वन्द्वे निरोधयेत्",
    "३१": "नेत्ररोगा विनश्यन्ति तथा श्रोत्रनिरोधनात् ।\nतथा वायुं समारोप्य धारयेच्छिरसि स्थितम्",
    "३२": "शिरोरोगा विनश्यन्ति सत्यमुक्तं हि सांकृते ।\nस्वस्तिकासनमास्थाय समाहितमनास्तथा",
    "३३": "अपानमूर्ध्वमुत्थाप्य प्रणवेन शनैः शनैः ।\nहस्ताभ्यां धारयेत्सम्यक्कर्णादिकरणानि च",
    "३४": "अङ्गुष्ठाभ्यां मुने श्रोत्रे तर्जनीभ्यां तु चक्षुषी ।\nनासापुटवधानाभ्यां प्रच्छाद्य करणानि वै",
    "३५": "आनन्दाविर्भवो यावत्तावन्मूर्धनि धारणात् ।\nप्राणः प्रयात्यनेनैव ब्रह्मरन्ध्रं महामुने",
    "३६": "ब्रह्मरन्ध्रं गते वायौ नादश्चोत्पद्यतेऽनघ ।\nशङ्खध्वनिनिभश्चादौ मध्ये मेघध्वनिर्यथा",
    "३७": "शिरोमध्यगते वायौ गिरिप्रस्रवणं यथा ।\nपश्चात्प्रीतो महाप्राज्ञः साक्षादात्मोन्मुखो भवेत्",
    "३८": "पुनस्तज्ज्ञाननिष्पत्तिर्योगात्संसारनिह्नुतिः ।\nदक्षिणोत्तरगुल्फेन सीविनीं पीडयेत्स्थिरम्",
    "३९": "सव्येतरेण गुल्फेन पीडयेद्बुद्धिमान्नरः ।\nजान्वोरधः स्थितां सन्धिं स्मृत्वा देवं त्रियम्बकम्",
    "४०": "विनायकं च संस्मृत्य तथा वागीश्वरीं पुनः ।\nलिङ्गनालात्समाकृष्य वायुमप्यग्रतो मुने",
    "४१": "प्रणवेन नियुक्तेन बिन्दुयुक्तेन बुद्धिमान् ।\nमूलाधारस्य विप्रेन्द्र मध्ये तं तु निरोधयेत्",
    "४२": "निरुध्य वायुना दीप्तो वह्निरूहति कुण्डलीम् ।\nपुनः सुषुम्नया वायुर्वह्निना सह गच्छति",
    "४३": "एवमभ्यासतस्तस्य जितो वायुर्भवेद्भृशम् ।\nप्रस्वेदः प्रथमः पश्चात्कम्पनं मुनिपुङ्गव",
    "४४": "उत्थानं च शरीरस्य चिह्नमेतज्जितेऽनले ।\nएवमभ्यासतस्तस्य मूलरोगो विनश्यति",
    "४५": "भगन्दरं च नष्टं स्यात्सर्वरोगाश्च सांकृते ।\nपातकानि विनश्यन्ति क्षुद्राणि च महान्ति च",
    "४६": "नष्टे पापे विशुद्धं स्याच्चित्तदर्पणमद्भुतम् ।\nपुनर्ब्रह्मादिभोगेभ्यो वैराग्यं जयते हृदि",
    "४७": "विरक्तस्य तु संसाराज्ज्ञानं कैवल्यसाधनम् ।\nतेन पापापहानिः स्याज्ज्ञात्वा देवं सदाशिवम्",
    "४८": "ज्ञानामृतरसो येन सकृदास्वादितो भवेत् ।\nस सर्वकार्यमुत्सृज्य तत्रैव परिधावति",
    "४९": "ज्ञानस्वरूपमेवाहुर्जगदेतद्विलक्षणम् ।\nअर्थस्वरूपमज्ञानात्पश्यन्त्यन्ये कुदृष्टयः",
    "५०": "आत्मस्वरूपविज्ञानादज्ञानस्य परिक्षयः ।\nक्षीणेऽज्ञाने महाप्राज्ञ रागादीनां परिक्षयः",
    "५१": "रागाद्यसंभवे प्राज्ञ पुण्यपापविमर्दनम् ।\nतयोर्नाशे शरीरेण न पुनः सम्प्रयुज्यते",
    "५२": "तीर्थानि तोयपूर्णानि देवान्काष्ठादिनिर्मितान् ।\nयोगिनो न प्रपूज्यन्ते स्वात्मप्रत्ययकारणात्",
    "५३": "बहिस्तीर्थात्परं तीर्थमन्तस्तीर्थं महामुने ।\nआत्मतीर्थं महातीर्थमन्यत्तीर्थं निरर्थकम्",
    "५४": "चित्तमन्तर्गतं दुष्टं तीर्थस्नानैर्न शुद्ध्यति ।\nशतशोऽपि जलैर्धौतं सुराभाण्डमिवशुचि",
    "५५": "विषुवायनकालेषु ग्रहणे चान्तरे सदा ।\nवाराणस्यादिके स्थाने स्नात्वा शुद्धो भवेन्नरः",
    "५६": "ज्ञानयोगपराणां तु पादप्रक्षालितं जलम् ।\nभावशुद्ध्यर्थमज्ञानां तत्तीर्थं मुनिपुङ्गव",
    "५७": "तीर्थे ज्ञाने जपे यज्ञे काष्ठे पाषाणके सदा ।\nशिवं पश्यति मूढात्मा शिवे देहे प्रतिष्ठिते",
    "५८": "अन्तस्थं मां परित्यज्य बहिष्ठं यस्तु सेवते ।\nहस्तस्थं पिण्डमुत्सृज्य लिहेत्कूर्परमात्मनः",
    "५९": "शिवमात्मनि पश्यन्ति प्रतिमासु न योगिनः ।\nअज्ञानं भावनार्थाय प्रतिमाः परिकल्पिताः",
    "६०": "अपूर्वमपरं ब्रह्म स्वात्मानं सत्यमद्वयम् ।\nप्रज्ञानघनमानन्दं यः पश्यति स पश्यति",
    "६१": "नाडीपुञ्जं सदा सारं नरभावं महामुने ।\nसमुत्सृज्यात्मनात्मानमहमित्येव धारय",
    "६२": "अशरीरं शरीरेषु महान्तं विभुमीश्वरम् ।\nआनन्दमक्षरं साक्षान्मत्वा धीरो न शोचति",
    "६३": "विभेदजनके ज्ञाने नष्टे ज्ञानबलान्मुने ।\nआत्मनो ब्रह्मणो भेदमसन्तं किं करिष्यति"
}