{
    "१": "॥ प्रथमः खण्डः",
    "२": "द्वितीयः खण्डः",
    "३": "न कर्मणा न प्रजया धनेन त्यागेनैके अमृतत्वमानशुः ।\nपरेण नाकं निहितं गुहायां विभ्राजते यद्यतयो विशन्ति",
    "४": "वेदान्तविज्ञानसुनिश्र्चितार्थाः संन्यासयोगाद्यतयः शुद्धसत्त्वाः ।\nते ब्रह्मलोकेषु परान्तकाले परामृताः परिमुच्यन्ति सर्वे",
    "५": "विविक्तदेशे च सुखासनस्थः शुचिः समग्रीवशिरःशरीरः ।\nअत्याश्रमस्थः सकलेन्द्रियाणि निरुध्य भक्त्या स्वगुरुं प्रणम्य",
    "६": "(अन्त्याश्रमस्थः)\n\nहृत्पुण्डरीकं विरजं विशुद्धं विचिन्त्य मध्ये विशदं विशोकम् ।\nअचिन्त्यमव्यक्तमनन्तरूपं शिवं प्रशान्तममृतं ब्रह्मयोनिम्",
    "७": "तमादिमध्यान्तविहीनमेकं विभुं चिदानन्दमरूपमद्भुतम् । var तथादि\nउमासहायं परमेश्वरं प्रभुं त्रिलोचनं नीलकण्ठं प्रशान्तम् ।\nध्यात्वा मुनिर्गच्छति भूतयोनिं समस्तसाक्षिं तमसः परस्तात्",
    "८": "स ब्रह्मा स शिवः सेन्द्रः सोऽक्षरः परमः स्वराट् ।\nस एव विष्णुः स प्राणः स कालोऽग्निः स चन्द्रमाः",
    "९": "स एव सर्वं यद्भूतं यच्च भव्यं सनातनम् ।\nज्ञात्वा तं मृत्युमत्येति नान्यः पन्था विमुक्तये",
    "१०": "सर्वभूतस्थमात्मानं सर्वभूतानि चात्मनि ।\nसम्पश्यन्ब्रह्म परमं याति नान्येन हेतुना",
    "११": "आत्मानमरणिं कृत्वा प्रणवं चोत्तरारणिम् ।\nज्ञाननिर्मथनाभ्यासात्पापं दहति पण्डितः",
    "१२": "स एव मायापरिमोहितात्मा शरीरमास्थाय करोति सर्वम् ।\nस्त्र्यन्नपानादिविचित्रभोगैः स एव जाग्रत्परितृप्तिमेति",
    "१३": "स्वप्ने स जीवः सुखदुःखभोक्ता स्वमायया कल्पितजीवलोके ।\nसुषुप्तिकाले सकले विलीने तमोऽभिभूतः सुखरूपमेति",
    "१४": "पुनश्च जन्मान्तरकर्मयोगात्स एव जीवः स्वपिति प्रबुद्धः ।\nपुरत्रये क्रीडति यश्च जीवस्ततस्तु जातं सकलं विचित्रम् ।\nआधारमानन्दमखण्डबोधं यस्मिँल्लयं याति पुरत्रयं च",
    "१५": "एतस्माज्जायते प्राणो मनः सर्वेन्द्रियाणि च ।\nखं वायुर्ज्योतिरापश्च पृथ्वी विश्वस्य धारिणी",
    "१६": "यत्परं ब्रह्म सर्वात्मा विश्वस्यायतनं महत् ।\nसूक्ष्मात्सूक्ष्मतरं नित्यं तत्त्वमेव त्वमेव तत्",
    "१७": "जाग्रत्स्वप्नसुषुप्त्यादिप्रपञ्चं यत्प्रकाशते ।\nतद्ब्रह्माहमिति ज्ञात्वा सर्वबन्धैः प्रमुच्यते",
    "१८": "त्रिषु धामसु यद्भोग्यं भोक्ता भोगश्च यद्भवेत् ।\nतेभ्यो विलक्षणः साक्षी चिन्मात्रोऽहं सदाशिवः",
    "१९": "मय्येव सकलं जातं मयि सर्वं प्रतिष्ठितम् ।\nमयि सर्वं लयं याति तद्ब्रह्माद्वयमस्म्यहम्",
    "२०": "अणोरणीयानहमेव तद्वन्महानहं विश्वमहं विचित्रम् ।\nपुरातनोऽहं पुरुषोऽहमीशो हिरण्मयोऽहं शिवरूपमस्मि",
    "२२": "अपाणिपादोऽहमचिन्त्यशक्तिः पश्याम्यचक्षुः स श‍ृणोम्यकर्णः ।\nअहं विजानामि विविक्तरूपो न चास्ति वेत्ता मम चित्सदाऽहम् ॥ २१\nवेदैरनेकैरहमेव वेद्यो वेदान्तकृद्वेदविदेव चाहम् ।\nन पुण्यपापे मम नास्ति नाशो न जन्म देहेन्द्रियबुद्धिरस्ति",
    "२४": "न भूमिरापो न च वह्निरस्ति न चानिलो मेऽस्ति न चाम्बरं च ।\nएवं विदित्वा परमात्मरूपं गुहाशयं निष्कलमद्वितीयम् ॥ २३\nसमस्तसाक्षिं सदसद्विहीनं प्रयाति शुद्धं परमात्मरूपम् ॥\n\nयः शतरुद्रियमधीते सोऽग्निपूतो भवति सुरापानात्पूतो भवति\nस ब्रह्महत्यायाः पूतो भवति स सुवर्णस्तेयात्पूतो भवति\nस कृत्याकृत्यात्पूतो भवति तस्मादविमुक्तमाश्रितो\nभवत्यत्याश्रमी सर्वदा सकृद्वा जपेत् ॥\n\nअनेन ज्ञानमाप्नोति संसारार्णवनाशनम् । तस्मादेवं\nविदित्वैनं कैवल्यं पदमश्नुते कैवल्यं पदमश्नुत इति"
}