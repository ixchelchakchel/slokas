{
    "१": "सनकाद्या मुनयो हनूमन्तं पप्रच्छुः ।\nश्रीराममन्त्रार्थमनुब्रूहीति । हनूमान्होवाच ।\nसर्वेषु राममन्त्रेषु मन्त्रराजः षडक्षरः ।\nएकधाय द्विधा त्रेधा चतुर्धा पञ्चधा तथा",
    "२": "षट्सप्तधाष्टधा चैव बहुधायं व्यवस्थितः ।\nषडक्षरस्य माहात्म्यं शिवो जानाति तत्त्वतः",
    "३": "श्रीराममन्त्रराजस्य सम्यगर्थोऽयमुच्यते ।\nनारायणाष्टाक्षरे च शिवपञ्चाक्षरे तथा ।\nसार्थकार्णद्वयं रामो रमन्ते यत्र योगिनः ।\nरकारो वह्निवचनः प्रकाशः पर्यवस्यति",
    "४": "सच्चिदानन्दरूपोऽस्य परमात्मार्थ उच्यते ।\nव्यञ्जनं निष्कलं ब्रह्म प्राणो मायेति च स्वरः",
    "५": "व्यञ्जनैः स्वरसंयोगं विद्धि तत्प्राणयोजनम् ।\nरेफो ज्योतिर्मये तस्मात्कृतमाकरयोजनम्",
    "६": "मकारोऽभ्युदयार्थत्वात्स मायेति च कीर्त्यते ।\nसोऽयं बीजं स्वकं यस्मात्समायं ब्रह्म चोच्यते",
    "८": "प्रकृतिः पुरुषश्चोभौ समायाद्ब्रह्मणः स्मृतौ ।\nबिन्दुनादात्मकं बीजं वह्निसोमकलात्मकम्",
    "७": "सबिन्दुः सोऽपि पुरुषः शिवसूर्येन्दुरूपवान् ।\nज्योतिस्तस्य शिखा रूपं नादः सप्रकृतिर्मतः",
    "९": "अग्नीषोमात्मकं रूपं रामबीजे प्रतिष्ठितम् ।\nयथैव वटबीजस्थः प्राकृतश्च महाद्रुमः",
    "१०": "तथैव रामबीजस्थं जगदेतच्चराचरम् ।\nबीजोक्तमुभयार्थत्वं रामनामनि दृश्यते",
    "११": "बीजं मायाविनिर्मुक्तं परं ब्रह्मेति कीर्त्यते ।\nमुक्तिदं साधकानां च मकारो मुक्तिदो मतः",
    "१२": "मारूपत्वादतो रामो भुक्तिमुक्तिफलप्रदः ।\nआद्यो र तत्पदार्थः स्यान्मकरस्त्वंपदार्थवान्",
    "१३": "तयोः संयोजनमसीत्यर्थे तत्त्वविदो विदुः ।\nनमस्त्वमर्थो विज्ञेयो रामस्तत्पदमुच्यते",
    "१४": "असीत्यर्थे चतुर्थी स्यादेवं मन्त्रेषु योजयेत् ।\nतत्त्वमस्यादिवाक्यं तु केवलं मुक्तिदं यतः",
    "१५": "भुक्तिमुक्तिप्रदं चैतत्तस्मादप्यतिरिच्यते ।\nमनुष्वेतेषु सर्वेषामधिकारोऽस्ति देहिनाम्",
    "१६": "मुमुक्षूणां विरक्तानां तथा चाश्रमवासिनाम् ।\nप्रणवत्वात्सदा ध्येयो यतीनां च विशेषतः ।\nराममन्त्रार्थविज्ञानी जीवन्मुक्तो न संशयः",
    "१७": "पञ्चाशन्मातृकामन्त्रवर्णप्रत्येकपूर्वकम् ।\nलक्ष्मीवाङ्मन्मथादिश्च तारादिः स्यादनेकधा",
    "१८": "श्रीमायामन्मथैकैक बीजाद्यन्तर्गतो मनुः ।\nचतुर्वर्णः स एव स्यात्षड्वर्णो वाञ्छितप्रदः",
    "१९": "स्वाहान्तो हुंफडन्तो वा नत्यन्तो वा भवेदयम् ।\nअष्टाविंशत्युत्तरशतभेदः षड्वर्ण ईरितः",
    "२०": "ब्रह्मा संमोहनः शक्तिर्दक्षिणामूर्तिरेव च ।\nअगस्त्यश्च शिवः प्रोक्ता मुनयोऽक्रमादिमे",
    "२१": "छन्दो गायत्रसंज्ञं च श्रीरामश्चैव देवता ।\nअथवा कामबीजादेर्विश्वामित्रो मुनिर्मनोः",
    "२२": "छन्दो देव्यादिगायत्री रामभद्रोऽस्य देवता ।\nबीजशक्ती यथापूर्वं षड्वर्णान्विन्यसेत्क्रमात्",
    "२३": "ब्रह्मरन्ध्रे भ्रुवोर्मध्ये हृन्नाभ्यूरुषु पादयोः ।\nबीजैः षड्दीर्घयुक्तैर्वा मन्त्रार्णैवा षडङ्गकम्",
    "२४": "कालाभोधरकान्तिकान्तमनिशं वीरासनाध्यासितं\nमुद्रां ज्ञानमयीं दधानमपरं हस्तांबुजं जानुनि ।\nसीतां पार्श्वगतां सरोरुहकरां विद्युन्निभां राघवं\nपश्यन्तं मुकुटाङ्गदादिविविधाकल्पोज्ज्वलाङ्गं भजे",
    "२५": "श्रीरामश्चन्द्रभद्रान्तो ङेन्तो नतियुतो द्विधा ।\nसप्ताक्षरो मन्त्रराजः सर्वकामफलप्रदः",
    "२६": "तारादिसहितः सोऽपि द्विविधोऽष्टाक्षरो मतः ।\nतारं रामश्चतुर्थ्यतः क्रोडास्त्रं वह्नितल्पगा",
    "२७": "अष्टार्णोऽयं परो मन्त्रो ऋष्यादिः स्यात्षडर्णवत् ।\nपुनरष्टाक्षरस्याथ राम एव ऋषिः स्मृतः",
    "२८": "गायत्रं छन्द इत्यस्य देवता राम एव च ।\nतारं श्रीबीजयुग्मं च बीजशक्त्यादयो मताः",
    "२९": "षडङ्गं च ततः कुर्यान्मन्त्रार्णैरेव बुद्धिमान् ।\nतारं श्रीबीजयुग्मं च रामाय नम उच्चरेत्",
    "३०": "ग्लौंमों बीजं वदेन्मायां हृद्रामाय पुनश्च ताम् ।\nशिवोमाराममन्त्रोऽयं वस्वर्णस्तु वसुप्रदः",
    "३१": "ऋषिः सदाशिवः प्रोक्तो गायत्रं छन्द उच्यते ।\nशिवोमारामचन्द्रोऽत्र देवता परिकीर्तितः",
    "३२": "दीर्घया माययाङ्गानि तारपञ्चार्णयुक्तया ।\nरामं त्रिनेत्रं सोमार्धधारिणं शूलिनं परम् ।\nभस्मोद्धूलितसर्वाङ्गं कपर्दिनमुपास्महे",
    "३३": "रामाभिरामां सौन्दर्यसीमां / ।\nपाशाङ्कुशधनुर्बाणधरां ध्यायेत्त्रिलोचनाम्",
    "३४": "ध्यायन्नेवं वर्णलक्षं जपतर्पणतत्परः ।\nबिल्वपत्रैः फलैः पुष्पैस्तिलाज्यैः पङ्कजैर्हुनेत्",
    "३५": "स्वयमायान्ति निधयः सिद्धयश्च सुरेप्सिताः ।\nपुनरष्टाक्षरस्याथ ब्रह्मगायत्र राघवाः",
    "३६": "ऋष्यादयस्तु विज्ञेयाः श्रीबीजं मम शक्तिकम् ।\nतत्प्रीत्यै विनियोगश्च मन्त्रार्णैरङ्गकल्पना",
    "३७": "केयूराङ्गदकङ्कणैर्मणिगतैर्विद्योतमानं सदा\nरामं पार्वणचन्द्रकोटिसदृशच्छत्रेण वै राजितम् ।\nहेमस्तम्भसहस्रषोडशयुते मध्ये महामण्डपे\nदेवेशं भरतादिभिः परिवृतं रामं भजे श्यामलम्",
    "३८": "किं मन्त्रैर्बहुभिर्विनश्वरफलैरायाससाध्यैर्वृता\nकिंचिल्लोभवितानमात्रविफलैः संसारदुःखावहैः ।\nएकः सन्नपि सर्वमन्त्रफलदो लोभादिदोषोज्झितः\nश्रीरामः शरणं ममेति सततं मन्त्रोऽयमष्टाक्षरः",
    "३९": "एवमष्टाक्षरः सम्यक् सप्तधा परिकीर्तितः ।\nरामसप्ताक्षरो मन्त्र आद्यन्ते तारसंयुतः",
    "४०": "नवार्णो मन्त्रराजः स्याच्छेषं षड्वर्णवन्न्यसेत् ।\nजानकीवल्लभं ङेन्तं वह्नेर्जायाहुमादिकम्",
    "४१": "दशाक्षरोऽयं मन्त्रः स्यात्सर्वाभीष्टफलप्रदः ।\nदशाक्षरस्य मन्त्रस्य वसिष्ठोऽस्य ऋषिर्विराट्",
    "४२": "छन्दोऽस्य देवता रामः सीतापाणिपरिग्रहः ।\nआद्यो बीजं द्विठः शक्तिः कामेनाङ्गक्रिया मता",
    "४३": "शिरोललाटभ्रूमध्ये तालुकर्णेषु हृद्यपि ।\nनाभूरुजानुपादेषु दशार्णान्विन्यसेन्मनोः",
    "४४": "अयोध्यानगरे रत्नचित्रे सौवर्णमण्डपे ।\nमन्दारपुष्पैराबद्धविताने तोरणाञ्चिते",
    "४५": "सिंहासने समासीनं पुष्पकोपरि राघवम् ।\nरक्षोभिर्हरिभिर्देवैर्दिव्ययानगतैः शुभैः",
    "४६": "संस्तूयमानं मुनिभिः प्रह्वैश्च परिसेवितम् ।\nसीतालङ्कृतवामाङ्गं लक्ष्मणेनोपसेवितम्",
    "४७": "श्यामं प्रसन्नवदनं सर्वाभरणभूषितम् ।\nध्यायन्नेवं जपेन्मन्त्रं वर्णलक्षमनन्यधीः",
    "४८": "रामं ङेन्तं धनुष्पाणयेऽन्तः स्याद्वह्निसुन्दरी ।\nदशाक्षरोऽयं मन्त्रः स्यान्मुनिर्ब्रह्मा विराट् स्मृतः",
    "४९": "छन्दस्तु देवता प्रोक्तो रामो राक्षसमर्दनः ।\nशेषं तु पूर्ववत्कुर्याच्चापबाणधरं स्मरेत्",
    "५०": "तारमायारमानङ्गवाक्स्वबीजैश्च षड्विधः ।\nदशार्णो मन्त्रराजः स्याद्रुद्रवर्णात्मको मनुः",
    "५१": "शेषं षडर्णवज्ज्ञेयं न्यासध्यानादिकं बुधैः ।\nद्वादशाक्षरमन्त्रस्य श्रीराम ऋषिरुच्यते",
    "५२": "जगती छन्द इत्युक्तं श्रीरामो देवता मतः ।\nप्रणवो बीजमित्युक्तः क्लीं शक्तिर्ह्रीं च कीलकम्",
    "५३": "मन्त्रेणाङ्गानि विन्यस्य शिष्टं पूर्ववदाचरेत् ।\nतारं मायां समुच्चार्य भरताग्रज इत्यपि",
    "५४": "रामं क्लीं वह्निजायान्तं मन्त्रोयं द्वादशाक्षरः ।\nॐ हृद्भगवते रामचन्द्रभद्रौ च ङेयुतौ",
    "५५": "अर्कार्णो द्विविधोऽप्यस्य ऋषिध्यानादिपूर्ववत् ।\nछन्दस्तु जगती चैव मन्त्रार्णैरङ्गकल्पना",
    "५६": "श्रीरामेति पदं चोक्त्वा जयराम ततः परम् ।\nजयद्वयं वदेत्प्राज्ञो रामेति मनुराजकः",
    "५७": "त्रयोदशार्ण ऋष्यादि पूर्ववत्सर्वकामदः ।\nपदद्वयद्विरावृत्तेरङ्गं ध्यानं दशार्णवत्",
    "५८": "तारादिसहितः सोऽपि स चतुर्दशवर्णकः ।\nत्रयोदशार्णमुच्चार्य पश्चाद्रामेति योजयेत्",
    "५९": "स वै पञ्चदशार्णस्तु जपतां कल्पभूरुहः ।\nनमश्च सीतापतये रामायेति हनद्वयम्",
    "६०": "ततस्तु कवचास्त्रान्तः षोडशाक्षर ईरितः ।\nतस्यागस्त्यऋषिश्छन्दो बृहती देवता च सः",
    "६१": "रां बीजं शक्तिरस्त्रं च कीलकं हुमितीरितम् ।\nद्विपञ्चत्रिचतुर्वर्णैः सर्वैरङ्गं न्यसेत्क्रमात्",
    "६२": "तारादिसहितः सोऽपि मन्त्रः सप्तदशाक्षरः ।\nतारं नमो भगवते रां ङेन्तं महा ततः",
    "६३": "पुरुषाय पदं पश्चाद्धृदन्तोऽष्टदशाक्षरः ।\nविश्वामित्रो मुनिश्छन्दो गायत्रं देवता च सः",
    "६४": "कामादिसहितः सोऽपि मन्त्र एकोनविंशकः ।\nतारं नामो भगवते रामायेति पदं वदेत्",
    "६५": "सर्वशब्दं समुच्चार्य सौभाग्यं देहि मे वदेत् ।\nवह्निजायां तथोच्चार्य मन्त्रो विंशार्णको मतः",
    "६६": "तारं नमो भगवते रामाय सकलं वदेत् ।\nआपन्निवारणायेति वह्निजायां ततो वदेत्",
    "६७": "एकविंशार्णको मन्त्रः सर्वाभीष्टफलप्रदः ।\nतारं रमा स्वबीजं च ततो दाशरथाय च",
    "६८": "ततः सीतावल्लभाय सर्वाभीष्टपदं वदेत् ।\nततो दाय हृदन्तोऽयं मन्त्रो द्वाविंशदक्षरः",
    "६९": "तारं नमो भगवते वीररामाय संवदेत् ।\nकल शत्रून् हन द्वन्द्वं वह्निजायां ततो वदेत्",
    "७०": "त्रयोविंशाक्षरोमन्त्रः सर्वशत्रुनिबर्हणः ।\nविश्वामित्रो मुनिः प्रोक्तो गायत्रीछन्द उच्यते",
    "७१": "देवता वीररामोऽसौ बीजाद्याः पूर्ववन्मताः ।\nमूलमन्त्रविभागेन न्यासान्कृत्वा विचक्षणः",
    "७२": "शरं धनुषि सन्धाय तिष्ठन्तं रावणोन्मुखम् ।\nवज्रपाणिं रथारूढं रामं ध्यात्वा जपेन्मनुम्",
    "७३": "तारं नमो भगवते श्रीरामाय पदं वदेत् ।\nतारकब्रह्मणे चोक्त्वा मां तारय पदं वदेत्",
    "७४": "नमस्तारात्मको मन्त्रश्चतुर्विंशतिमन्त्रकः ।\nबीजादिकं यथा पूर्वं सर्वं कुर्यात्षडर्णवत्",
    "७५": "कामस्तारो नतिश्चैव ततो भगवतेपदम् ।\nरामचन्द्राय चोच्चार्य सकलेति पदं वदेत्",
    "७६": "जनवश्यकरायेति स्वाहा कामात्मको मनुः ।\nसर्ववश्यकरो मन्त्रः पञ्चविंशतिवर्णकः",
    "७७": "आदौ तारेण संयुक्तो मन्त्रः षड्विंशदक्षरः ।\nअन्तेऽपि तारसंयुक्तः सप्तविंशतिवर्णकः",
    "७८": "तारं नमो भगवते रक्षोघ्नविशदाय च ।\nसर्वविघ्नान्त्समुच्चार्य निवारय पदद्वयम्",
    "७९": "स्वाहान्तो मन्त्रराजोऽयमष्टाविंशतिवर्णकः ।\nअन्ते तारेण संयुक्त एकोनत्रिंशदक्षरः",
    "८०": "आदौ स्वबीजसंयुक्तस्त्रिंशद्वर्णात्मको मनुः ।\nअन्तेऽपि तेन संयुक्त एकत्रिंशात्मकः स्मृतः",
    "८१": "रामभद्र महेश्वास रघुवीर नृपोत्तम ।\nभो दशास्यान्तकास्माकं श्रियं दापय देहि मे",
    "८२": "आनुष्टुभ ऋषी रामश्छन्दोऽनुष्टुप्स देवता ।\nरां बीजमस्य यं शक्तिरिष्टार्थे विनियोजयेत्",
    "८३": "पादं हृदि च विन्यस्य पादं शिरसि विन्यसेत् ।\nशिखायां पञ्चभिर्न्यस्य त्रिवर्णैः कवचं न्यसेत्",
    "८४": "नेत्रयोः पञ्चवर्णैश्च दापयेत्यस्त्रमुच्यते ।\nचापबाणधरं श्यामं ससुग्रीवबिभीषणम्",
    "८५": "हत्वा रावणमायान्तं कृतत्रैलोक्यरक्षणम् ।\nरामचन्द्रं हृदि ध्यात्वा दशलक्षं जपेन्मनुम्",
    "८६": "वदेद्दाशरथायेति विद्महेति पदं ततः ।\nसीतापदं समुद्धृत्य वल्लभाय ततो वदेत्",
    "८७": "धीमहीति वदेत्तन्नो रामश्चापि प्रचोदयात्\nतारादिरेषा गायत्री मुक्तिमेव प्रयच्छति",
    "८८": "मायादिरपि वैदुष्ट्यं रामादिश्च श्रियःपदम् ।\nमदनेनापि संयुक्तः स मोहयति मेदिनीम्",
    "८९": "पञ्च त्रीणि षडर्णैश्च त्रीणि चत्वारि वर्णकैः ।\nचत्वारि च चतुर्वर्णैरङ्गन्यासं प्रकल्पयेत्",
    "९०": "बीजध्यानादिकं सर्वं कुर्यात्षड्वर्णवत्क्रमात् ।\nतारं नमो भगवते चतुर्थ्या रघुनन्दनम्",
    "९१": "रक्षोघ्नविशदं तद्वन्मधुरेति वदेत्ततः ।\nप्रसन्नवदनं ङेन्तं वदेदमिततेजसे",
    "९२": "बलरामौ चतुर्थ्यन्तौ विष्णुं ङेन्तं नतिस्ततः ।\nप्रोक्तो मालामनुः सप्तचत्वारिंशद्भिरक्षरैः",
    "९३": "ऋषिश्छन्दो देवतादि ब्रह्मानुष्टुभराघवाः ।\nसप्तर्तुसप्तदश षड्रुद्रसंख्यैः षडङ्गकम्",
    "९४": "ध्यानं दशाक्षरं प्रोक्तं लक्षमेकं जपेन्मनुम् ।\nश्रियं सीतां चतुर्थ्यन्तां स्वाहान्तोऽयं षडक्षरः",
    "९५": "जनकोऽस्य ऋषिश्छन्दो गायत्री देवता मनोः ।\nसीता भगवती प्रोक्ता श्रीं बीजं नतिशक्तिकम्",
    "९६": "कीलं सीता चतुर्थ्यन्तमिष्टार्थे विनियोजयेत् ।\nदीर्घस्वरयुताद्येन षडङ्गानि प्रकल्पयेत्",
    "९७": "स्वर्णाभामम्बुजकरां रामालोकनतत्पराम् ।\nध्यायेत्षट्कोणमध्यस्थरामाङ्कोपरि शोभिताम्",
    "९८": "लकारं तु समुद्धृत्य लक्ष्मणाय नमोन्तकः ।\nअगस्त्यऋषिरस्याथ गायत्रं छन्द उच्यते",
    "९९": "लक्ष्मणो देवता प्रोक्तो लं बीजं शक्तिरस्य हि ।\nनमस्तु विनियोगो हि पुरुषार्थ चतुष्टये",
    "१००": "दीर्घभाजा स्वबीजेन षडङ्गानि प्रकल्पयेत् ।\nद्विभुजं स्वर्णरुचिरतनुं पद्मनिभेक्षणम्",
    "१०१": "धनुर्बाणधरं देवं रामाराधनतत्परम् ।\nभकारं तु समुद्धृत्य भरताय नमोन्तकः",
    "१०२": "अगस्त्यऋषिरस्याथ शेषं पूर्ववदाचरेत् ।\nभरतं श्यामलं शान्तं रामसेवापरायणम्",
    "१०३": "धनुर्बाणधरं वीरं कैकेयीतनयं भजे ।\nशं बीजं तु समुद्धृत्य शत्रुघ्नाय नमोन्तकः ।\nऋष्यादयो यथापूर्वं विनियोगोऽरिनिग्रहे",
    "१०४": "द्विभुजं स्वर्णवर्णाभं रामसेवापरायणम् ।\nलवणासुरहन्तारं सुमित्रातनयं भजे",
    "१०५": "हृं हनुमांश्चतुर्थ्यन्तं हृदन्तो मन्त्रराजकः ।\nरामचन्द्र ऋषिः प्रोक्तो योजयेत्पूर्ववत्क्रमात्",
    "१०६": "द्विभुजं स्वर्णवर्णाभं रामसेवापरायणम् ।\nमौञ्जीकौपीनसहितं मां ध्यायेद्रामसेवकम् ॥ इति"
}