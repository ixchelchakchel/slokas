{
    "१": "अशीतितमोऽनुवाकः ।\nतस्यैवं विदुषो यज्ञस्यात्मा यजमानः श्रद्धा पत्नी\nशरीरमिध्ममुरो वेदिर्लोमानि बर्हिर्वेदः शिखा हृदयं यूपः\nकाम आज्यं मन्युः पशुस्तपो।आग्निर्दमः शमयिता दानं\nदक्षिणा वाग्घोता प्राण उद्गाता चक्षुरध्वर्युर्मनो ब्रह्मा\nश्रोत्रमग्नीत् यावद्ध्रियते सा दीक्षा यदश्नाति\nतद्धविर्यत्पिबति तदस्य सोमपानं यद्रमते तदुपसदो\nयत्सञ्चरत्युपविशत्युत्तिष्ठते च स प्रवर्ग्यो यन्मुखं\nतदाहवनीयो या व्याहृतिरहुतिर्यदस्य विज्ञान तज्जुहोति\nयत्सायं प्रातरत्ति तत्समिधं यत्प्रातर्मध्यन्दिनꣳ सायं\nच तानि सवनानि ये अहोरात्रे ते दर्शपूर्णमासौ\nयेऽर्धमासाश्च मासाश्च ते चातुर्मास्यानि य ऋतवस्ते\nपशुबन्धा ये संवत्सराश्च परिवत्सराश्च तेऽहर्गणाः\nसर्ववेदसं वा एतत्सत्रं यन्मरणं तदवभृथ एतद्वै\nजरामर्यमग्निहोत्रꣳसत्रं य एवं विद्वानुदगयने प्रमीयते\nदेवानामेव महिमानं गत्वादित्यस्य सायुज्यं गच्छत्यथ यो\nदक्षिणे प्रमीयते पितृणामेव महिमानं गत्वा चन्द्रमसः\nसायुज्यं गच्छत्येतौ वै सूर्याचन्द्रमसोर्महिमानौ ब्राह्मणो\nविद्वानभिजयति तस्माद् ब्रह्मणो महिमानमित्युपनिषत्",
    "२": "सत्येन वायुरावाति सत्येनादित्यो रोचते दिवि सत्यं वाचः\nप्रतिष्ठा सत्ये सर्वं प्रतिष्ठितं तस्मात्सत्यं परमं वदन्ति",
    "३": "तपसा देवा देवतामग्र आयन् तपसार्षयः सुवरन्वविन्दन्\nतपसा सपत्नान्प्रणुदामारातीस्तपसि सर्वं प्रतिष्ठितं\nतस्मात्तपः परमं वदन्ति",
    "४": "दमेन दान्ताः किल्बिषमवधून्वन्ति दमेन ब्रह्मचारिणः\nसुवरगच्छन् दमो भूतानां दुराधर्षं दमे सर्वं\nप्रतिष्ठितं तस्माद्दमः परमं वदन्ति",
    "५": "शमेन शान्ताः शिवमाचरन्ति शमेन नाकं मुनयोऽन्वविन्दन्\nशमो भूतानां दुराधर्षं शमे सर्वं प्रतिष्ठितं\nतस्माच्छमः परमं वदन्ति",
    "६": "दानं यज्ञानां वरूथं दक्षिणा लोके दातारꣳ\nसर्वभूतान्युपजीवन्ति दानेनारातीरपानुदन्त दानेन\nद्विषन्तो मित्रा भवन्ति दाने सर्वं प्रतिष्ठितं तस्माद्दानं\nपरमं वदन्ति",
    "७": "धर्मो विश्वस्य जगतः प्रतिष्ठा लोके धर्मिष्ठ प्रजा\nउपसर्पन्ति धर्मेण पापमपनुदति धर्मे सर्वं प्रतिष्ठितं\nतस्माद्धर्मं परमं वदन्ति",
    "८": "प्रजननं वै प्रतिष्ठा लोके साधु प्रजायास्तन्तुं तन्वानः\nपितृणामनुणो भवति तदेव तस्यानृणं तस्मात् प्रजननं\nपरमं वदन्ति",
    "९": "अग्नयो वै त्रयी विद्या देवयानः पन्था गार्हपत्य ऋक्\nपृथिवी रथन्तरमन्वाहार्यपचनः यजुरन्तरिक्षं\nवामदेव्यमाहवनीयः साम सुवर्गो लोको बृहत्तस्मादग्नीन्\nपरमं वदन्ति",
    "१०": "अग्निहोत्रꣳ सायं प्रातर्गृहाणां निष्कृतिः स्विष्टꣳ\nसुहुतं यज्ञक्रतूनां प्रायणꣳ सुवर्गस्य लोकस्य\nज्योतिस्तस्मादग्निहोत्रं परमं वदन्ति",
    "११": "यज्ञ इति यज्ञो हि देवानां यज्ञेन हि देवा दिवं गता\nयज्ञेनासुरानपानुदन्त यज्ञेन द्विषन्तो मित्रा भवन्ति यज्ञे\nसर्वं प्रतिष्ठितं तस्माद्यज्ञं परमं वदन्ति",
    "१२": "मानसं वै प्राजापत्यं पवित्रं मानसेन मनसा साधु\nपश्यति ऋषयः प्रजा असृजन्त मानसे सर्वं प्रतिष्ठितं\nतस्मान्मानसं परमं वदन्ति",
    "१३": "न्यास इत्याहुर्मनीषिणो ब्रह्माणं ब्रह्मा विश्वः कतमः\nस्वयम्भूः प्रजापतिः संवत्सर इति",
    "१४": "संवत्सरोऽसावादित्यो य एष आदित्ये पुरुषः स परमेष्ठी ब्रह्मात्मा",
    "१५": "याभिरादित्यस्तपति रश्मिभिस्ताभिः पर्जन्यो वर्षति\nपर्जन्येनौषधिवनस्पतयः प्रजायन्त ओषधिवनस्पतिभिरन्नं\nभवत्यन्नेन प्राणाः प्राणैर्बलं बलेन तपस्तपसा श्रद्धा\nश्रद्धया मेधा मेधया मनीषा मनीषया मनो मनसा\nशान्तिः शान्त्या चित्तं चित्तेन स्मृतिः स्मृत्या स्मारꣳ\nस्मारेण विज्ञानं विज्ञानेनात्मानं वेदयति तस्मादन्नं\nददन्सर्वाण्येतानि ददात्यन्नात्प्राणा भवन्ति भूतानां\nप्राणैर्मनो मनसश्च विज्ञानं विज्ञानादानन्दो ब्रह्म योनिः",
    "१६": "स वा एष पुरुषः पञ्चधा पञ्चात्मा येन सर्वमिदं\nप्रोतं पृथिवी चान्तरिक्षं च द्यौश्च\nदिशश्चावान्तरदिशाश्च स वै सर्वमिदं जगत्स\nसभूतꣳ स भव्यं जिज्ञासक्लृप्त ऋतजा रयिष्ठाः\nश्रद्धा सत्यो पहस्वान्तमसोपरिष्टात् । ज्ञात्वा तमेवं\nमनसा हृदा च भूयो न मृत्युमुपयाहि\nविद्वान् । तस्मान्न्यासमेषां तपसामतिरिक्तमाहुः",
    "१७": "वसुरण्वो विभूरसि प्राणे त्वमसि सन्धाता ब्रह्मन् त्वमसि\nविश्वसृत्तेजोदास्त्वमस्यग्नेरसि वर्चोदास्त्वमसि सूर्यस्य\nद्युम्नोदास्त्वमसि चन्द्रमस उपयामगृहीतोऽसि ब्रह्मणे त्वा महसे",
    "१८": "ओमित्यात्मानं युञ्जीत । एतद्वै महोपनिषदं देवानां\nगुह्यम् । य एवं वेद ब्रह्मणो महिमानमाप्नोति तस्माद्ब्रह्मणो\nमहिमानमित्युपनिषत्",
    "१९": "सदसस्पतिमद्भुतं प्रियमिन्द्रस्य काम्यम् ।\nसनिं मेधामयासिषम्",
    "२०": "उद्दीप्यस्व जातवेदोऽपघ्नन्निऋतिं मम । पशूꣳश्च\nमह्यममावह जीवनं च दिशो दिश",
    "२१": "मा नो हिꣳसीज्जातवेदो गामश्वं पुरुषं जगत् ।\nअबिभ्रदग्न आगहि श्रिया मा परिपातय",
    "२२": "पुरुषस्य विद्महे सहस्राक्षस्य महादेवस्य धीमहि ।\nतन्नो रुद्रः प्रचोदयात्",
    "२३": "गायत्र्याः ।\nतत्पुरुषाय विद्महे महादेवाय धीमहि । तन्नो रुद्रः प्रचोदयात्",
    "२४": "तत्पुरुषाय विद्महे वक्रतुण्डाय धीमहि । तन्नो दन्तिः प्रचोदयात्",
    "२५": "तत्पुरुषाय विद्महे चक्रतुण्डाय धीमहि । तन्नो नन्दिः प्रचोदयात्",
    "२६": "तत्पुरुषाय विद्महे महासेनाय धीमहि । तन्नः षण्मुखः प्रचोदयात्",
    "२७": "तत्पुरुषाय विद्महे सुवर्णपक्षाय धीमहि । तन्नो गरुडः प्रचोदयात्",
    "२८": "वेदात्मनाय विद्महे हिरण्यगर्भाय धीमहि । तन्नो ब्रह्म प्रचोदयात्",
    "२९": "नारायणाय विद्महे वासुदेवाय धीमहि । तन्नो विष्णुः प्रचोदयात्",
    "३०": "वज्रनखाय विद्महे तीक्ष्णदꣳष्ट्राय धीमहि । तन्नो नारसिꣳहः प्रचोदयात्",
    "३१": "भास्कराय विद्महे महद्द्युतिकराय धीमहि । तन्नो आदित्य्यः प्रचोदयात्",
    "३२": "वैश्वानरय विद्महे लालीलाय धीमहि । तन्नो अग्निः प्रचोदयात्",
    "३३": "कात्यायनाय विद्महे कन्याकुमारि धीमहि । तन्नो दुर्गिः प्रचोदयात्",
    "३५": "काण्डात् काण्डात् प्ररोहन्ती परुषः परुषः परि । एवा नो\nदूर्वे प्रतनु सहस्रेण शतेन च",
    "३६": "या शतेन प्रतनोषि सहस्रेण विरोहसि । तस्यास्ते देवीष्टके\nविधेम हविषा वयम्",
    "३७": "अश्वक्रान्ते रथक्रान्ते विष्णुक्रान्ते वसुन्धरा । शिरसा\nधारयिष्यामि रक्षस्व मां पदे पदे",
    "३८": "भूमिर्धेनुर्धरणी लोकधारिणी । उद्धृतासि वराहेण\nकृष्णेन शतबाहुना",
    "३९": "मृत्तिके हन पापं यन्मया दुष्कृतं कृतम् ।\nमृत्तिके ब्रह्मदत्तासि काश्यपेनाभिमन्त्रिता ।\nमृत्तिके देहि मे पुष्टिं त्वयि सर्वं प्रतिष्ठितम्",
    "४०": "मृत्तिके प्रतिष्ठिते सर्वं तन्मे निर्णुद मृत्तिके । त्वया\nहतेन पापेन गच्छामि परमां गतिम्",
    "४१": "यत इन्द्र भयामहे ततो नो अभयं कृधि । मघवञ्छग्धि\nतव तन्न ऊतये विद्विषो विमृधो जहि",
    "४२": "स्वस्तिदा विशस्पतिर्वृत्रहा विमृधो वशी । वृषेन्द्रः\nपुर एतु नः स्वस्तिदा अभयङ्करः",
    "४३": "स्वस्ति न इन्द्रो वृद्धश्रवाः स्वस्ति नः पूषा विश्ववेदाः ।\nस्वस्ति नस्तार्क्ष्यो अरिष्टनेमिः स्वस्ति नो बृहस्पतिर्दधातु",
    "४४": "आपान्तमन्युस्तृपलप्रभर्मा धुनिः\nशिमीवाञ्छरुमाꣳऋजीषी ।\nसोमो विश्वान्यतसावनानि नार्वागिन्द्रं प्रतिमानानि देभुः",
    "४५": "ब्रह्मजज्ञानं प्रथमं पुरस्ताद्वि सीमतः सुरुचो वेन आवः ।\nस बुध्निया उपमा अस्य विष्ठाः सतश्च योनिमसतश्च विवः",
    "४६": "स्योना पृथिवि भवान् नृक्षरा निवेशनी । यच्छा नः\nशर्म सप्रथाः",
    "४७": "गन्धद्वारां दुराधर्षां नित्यपुष्टां करीषिणीम् ।\nईश्वरीꣳ सर्वभूतानां तामिहोपह्वये श्रियम्",
    "४८": "श्रीर्मे भजतु अलक्ष्मीर्मे नश्यतु ।\nविष्णुमुखा वै\nदेवाश्छन्दोभिरिमाॅंल्लोकाननपजय्यमभ्यजयन् ।\nमहाꣳ इन्द्रो वज्रबाहुः षोडशी शर्म यच्छतु",
    "४९": "स्वस्ति नो मघवा करोतु । हन्तु पाप्मानं योऽस्मान् द्वेष्टि",
    "५०": "सोमानꣳ स्वरणं कृणुहि ब्रह्मणस्पते कक्षीवन्तं य औशिजम् ।\nशरीरं यज्ञशमलं कुसीदं तस्मिन्त्सीदतु योऽस्मान् द्वेष्टि",
    "५१": "चरणं पवित्रं विततं पुराणं येन पूतस्तरति दुष्कृतानि ।\nतेन पवित्रेण शुद्धेन पूता अति पाप्मानमरातिं तरेम",
    "५२": "सजोषा इन्द्र सगणो मरुद्भिः सोमं पिब वृत्रहञ्छूर विद्वान् ।\nजहि शत्रूꣳरप मृधो नुदस्वाथाभयं कृणुहि विश्वतो नः",
    "५३": "सुमित्रा न आप ओषधयः सन्तु ।\nदुर्मित्रास्तस्मै भूयासुर्योऽस्मान् द्वेष्टि यं च वयं द्विष्मः",
    "५४": "आपो हि ष्ठा मयोभुवस्ता न ऊर्जे दधातन । महे रणाय\nचक्षसे । यो वः शिवतमो रसस्तस्य भाजयतेऽह नः ।\nउशतीरिव मातरः । तस्मा अरं गमाम वो यस्य क्षयाय\nजिन्वथ । आपो जनयथा च नः",
    "५५": "हिरण्यश‍ृङ्गं वरुणं प्रपद्ये तीर्थ मे देहि याचितः ।\nयन्मया भुक्तमसाधूनां पापेभ्यश्च प्रतिग्रहः",
    "५६": "यन्मे मनसा वाचा कर्मणा वा दुष्कृतं कृतम् ।\nतन्न इन्द्रो वरुणो बृहस्पतिः सविता च पुनन्तु पुनः पुनः",
    "५७": "नमोऽग्नयेऽप्सुमते नम इन्द्राय नमो वरुणाय नमो वारुण्यै\nनमोऽद्भ्यः",
    "५८": "यदपां क्रूरं यदमेध्यं यदशान्तं तदपगच्छतात्",
    "५९": "अत्याशनादतीपानाद् यच्च उग्रात् प्रतिग्रहात् ।\nतन्मे वरुणो राजा पाणिना ह्यवमर्शतु",
    "६०": "सोऽहमपापो विरजो निर्मुक्तो मुक्तकिल्बिषः ।\nनाकस्य पृष्ठमारुह्य गच्छेद्ब्रह्मसलोकताम्",
    "६१": "यश्चाप्सु वरुणः स पुनात्वघमर्षणः",
    "६२": "इमं मे गङ्गे यमुने सरस्वति शुतुद्रि स्तोमꣳ सचता परुष्णिया ।\nअसिक्निअ मरुद्वृधे वितस्तयार्जीकीये श‍ृणुह्या सुषोमया",
    "६३": "ऋतं च सत्यं चाभीद्धात्तपसोऽध्यजायत ।\nततो रात्रिरजायत ततः समुद्रो अर्णवः",
    "६४": "समुद्रादर्णवादधि संवत्सरो अजायत ।\nअहोरात्राणि विदधद्विश्वस्य मिषतो वशी",
    "६५": "सूर्याचन्द्रमसौ धाता यथापूर्वमकल्पयत् ।\nदिवं च पृथिवीं चान्तरिक्षमथो सुवः",
    "६६": "यत्पृथिव्याꣳ रजः स्वमान्तरिक्षे विरोदसी ।\nइमाꣳस्तदापो वरुणः पुनात्वघमर्षणः ॥\n\nपुनन्तु वसवः पुनातु वरुणः पुनात्वघमर्षणः ।\nएष भूतस्य मध्ये भुवनस्य गोप्ता ॥\n\nएष पुण्यकृतां लोकानेष मृत्योर्हिरण्मयम् ।\nद्यावापृथिव्योर्हिरण्मयꣳ सꣳश्रितꣳ सुवः ।\nस नः सुवः सꣳशिशाधि",
    "६७": "आर्द्रं ज्वलतिज्योतिरहमस्मि । ज्योतिर्ज्वलति ब्रह्माहमस्मि ।\nयोऽहमस्मि ब्रह्माहमस्मि । अहमस्मि ब्रह्माहमस्मि । अहमेवाहं\nमां जुहोमि स्वाहा",
    "६८": "अकार्यवकीर्णी स्तेनो भ्रूणहा गुरुतल्पगः ।\nवरुणोऽपामघमर्षणस्तस्मात् पापात् प्रमुच्यते",
    "६९": "रजोभूमिस्त्व माꣳ रोदयस्व प्रवदन्ति धीराः",
    "७०": "आक्रान्त्समुद्रः प्रथमे विधर्मञ्जनयन्प्रजा भुवनस्य राजा ।\nवृषा पवित्रे अधि सानो अव्ये बृहत्सोमो वावृधे सुवान इन्दुः"
}