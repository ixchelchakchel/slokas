UNKNOWN


 श्रीकृष्णदत्तवराष्टकम् 
मुनीन्द्राणां चेतीविषयममलं कञ्जनयनं
      दयासिन्धुं शौरिं स्वमनसि निधायामरतरुम् ।
वदाम्यादौ बुद्धेरभिलषितमेनं मपुधुरी-
      निवासी कृष्णाख्या रुचिदमिह नामैकशरणः ॥ १॥

श्रीनन्दात्मज भक्तवत्सल हरे मे प्रार्थनां त्वं श‍ृणु
      ब्रह्माण्डानि मुखानि मे प्रतिदिनं यावन्ति लोमेषु ते ।
हे कृष्णेति वदन्तु ताः प्रतिमुखं तावन्ति जिह्वां मम
      स्युर्मे दानमिदं हि देहि स तदा कृष्णस्तथाऽस्तूक्तवान् ॥ २॥

अन्यां तां श‍ृणु कीर्तिवज्जनगते श्रुत्वा च पूर्णं कुरु
      भक्तानां त्वयि यावती तव विभो त्रैकालिकानां रुचिः ।
नाम्नो वै युवयोः सदा भवतु मे गाने रुचिस्तावती
      त्वत्तोऽन्यत्र मनः प्रयातु न तदा कृष्णस्तथाऽस्तूक्तवान् ॥ ३॥

नीरौघाः प्रलये यथा यदुपते वर्धन्ति कृष्णामिताः
      प्रीतिर्वर्ध्तु मे मुकुन्द भवतः श्रीशाभिधाने तथा ।
उत्साहो हृदि नामते यदि भवेद्गायं तु रोमाणि मे
      मार्गे चासनगो जपान्यहरहः कृष्णस्तथाऽस्तूक्तवान् ॥ ४॥

अन्याऽमेस्त्याभिशस्त्रिका च भगवन् प्राणे गते कायतः (अन्याऽमेस्त्याभिप्रार्थना)
      कृष्णेति ति प्रसभं त्वतीव जपतु प्राणैर्विहिनास्तनुः ।
भिन्ना लोमगणाः कदाचिदपि ते कायन्तु कृष्णं शवा (गायन्तु कृष्णं)
      ब्रह्माण्डेषु गताश्च येषु सह तैः कृष्णस्तथाऽस्तूक्तवान् ॥ ५॥

हे गोविन्द ममाभिलाषकमिमं देवप्रभो पूरय
      स्थास्नूनां भुवनेषु सन्ति विजने यावन्ति बीजानि च ।
अन्नादे प्रति ते जपानि कवलं तावन्ति नामान्यहं
      गच्छाम्यध्वनि यत्र साध्वगनृभिः कृष्णस्तथाऽस्तूक्तवान् ॥ ६॥

याञ्चा मेऽस्ति तथैव निर्जरपते दामोदराधोक्षज
      यत्राहं च यदा स्वपानि वरद त्वं तत्र मेऽर्थं जप ।
श्रीराधा त्वयि तज्जपेच्छ्रमयुते मातेव हृद्यङ्करी
      मेऽखण्डः सुजपो भवेदिति तदा कृष्णस्तथाऽस्तूक्तवान् ॥ ७॥

अन्यां कृष्ण श‍ृणुष्व दुर्घटकरीं मायापते मेऽर्थनाम्
      ते नामानि जपेयमेव भुवने यावन्ति भानि क्षणे । (भानि एवं नक्षत्राणि)
ते नामस्मरणं कृतं सुमतिभिर्यावत्करिष्यन्ति ये
      प्रत्युच्छ्वासमथो स्मरानि तदहं कृष्णस्तथाऽस्तूक्तवान् ॥ ८॥

विष्वक्सेन विधो श‍ृणुष्व चरमं शौरे गुरो लालसं (विष्वक्सेन हरे)
      काङ्क्षेद्यस्तव नाम वारिधिझषस्त्रैलोक्यमोक्षं यदा ।
कार्यं नैव विलम्बनं च भवता तस्माद्बहूंस्तारय
      तस्यान्ते सह राधया निवसतात् कृष्णस्तथाऽस्तूक्तवान् ॥ ९॥

इति श्रीमदुदासीनपरमहंसज्ञानदासाख्येन विरचितं
      श्रीकृष्णदत्तवराष्टकं सम्पूर्णम् ।




