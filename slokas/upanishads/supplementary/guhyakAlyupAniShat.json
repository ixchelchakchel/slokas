{
    "२": "तासु गुह्योपनिषदस्तिष्ठन्ति वरवर्णिनि ।\nनामानि श‍ृणु शाखानां तत्राद्या वारतन्तवी",
    "३": "मौञ्जायनी द्वितीया तु तृतीया तार्णबैन्दवी ।\nचतुर्थी शौनकी प्रोक्ता पञ्चमी पैप्पलादिका",
    "४": "षष्ठी सौमन्तवी ज्ञेया सारात् सारतमा इमाः ।\nगुह्योपनिषदो गृढाः सन्ति शाखासु षट्स्वपि",
    "५": "ता एकीकृत्य सर्वास्तु मयाऽस्यां विनिवेशिताः ।\nसंहितायां साधकानामुद्धाराय वरानने",
    "६": "तास्ते वदामि यत प्रोक्तं ध्यानं कुर्वन्ति देवताः ।\nविराट्ध्यानं हि तज्ज्ञेयं महापातकनाशनम्",
    "७": "ब्रह्माण्डाद्बहिरूर्ध्वं हि महत्तत्त्वमहङ्कृतिः ।\nरूपाणि पञ्च तन्मात्राः पुरुषः प्रकृरतिर्नव",
    "८": "महापातालपादान्तलम्बा तस्या जयं स्मरेत् ।\nव्ब्रह्माण्डार्धं कपालं हि शिरस्तम्या विभावयेत्",
    "९": "देवलोको ललाटं च पट्विंशल्लक्षयोजनम् ।\nमेरुः समिन्तदण्डोऽम्या ग्रहरत्नसमाकुलः",
    "१०": "अन्तर्वीथी नागवीथी भ्रुवावम्याः प्रकीर्तिते ।\nशिवलोकश्च वैकुण्ठलोकः कर्णावुभौ मतौ",
    "११": "लोहितं तिलकं ध्यायेन्नासा मन्दाकिनी तथा ।\nचक्षुषी चन्द्रसूर्यौ च पक्ष्माणि किरणास्तथा",
    "१२": "गण्डौ न्यातां तपोलोकसत्यलोकौ यथाक्रमम् ।\nजनोलोकमहर्लोकौ कपोलौ परिकीर्तितौ",
    "१३": "स्यातां हिमाद्रिकौमासौ तम्यां देव्यास्तु कृण्डले ।\nस्वर्लोकश्च भुवर्लोको देव्या ओष्ठाधरौ मतौ",
    "१४": "दिक्पतीनां ग्रहाणां च लोकाश्चाथ रदावली ।\nगन्धर्वसिद्धसाध्यानां पितृरकिन्नररक्षसाम्",
    "१५": "पिशाचयक्षाप्सरसां मरीचीयायिनां तथा ।\nविद्याधराणामाज्योष्मपाणां सोमैकपायिनाम्",
    "१६": "सप्तर्षीणां ध्रुवस्यापि लोका ऊर्ध्वरदावली ।\nमुखं च रोदसी ज्ञेयं द्यौर्लोकश्चिबुकं तथा",
    "१७": "ब्रह्मलोको गलः प्रोक्तो वायव प्राणरूपिणः ।\nवनस्पतय ओषध्यो लोमानि परिचक्षते",
    "१८": "विद्युद्दृष्टिरहोरात्रं निमेषोन्मेषसंज्ञकम् ।\nविश्वं तु हृदयं प्रोक्तं पृथिवी पाद उच्यते",
    "१९": "तलं तलातलं चैव पातालं सुतलं तथा ।\nरसातलं नागलोकाः पादाङ्गुल्यः प्रकीर्तिताः",
    "२०": "वेदा वाचः स्यन्दमाना नदा नद्योऽमिता मताः ।\nकलाः काष्ठा मुहूर्ताश्च ऋतवोऽयनमेव च",
    "२१": "पक्षा मासास्तथा चाब्दाश्चत्वारोऽपि युगाः प्रिये ।\nकफोणिर्मणिबन्धश्च तदूरुकटिबन्धनाः",
    "२२": "प्रपदाश्च स्फिचश्चैव सर्वाङ्गानि प्रचक्षते ।\nवैश्वानरः कालमृत्युर्जिह्वात्रयमिदं स्मृतम्",
    "२३": "आब्रह्मस्तम्बपर्यन्तं तनुमस्याः प्रचक्षते ।\nप्रलयो भोजने कालस्तृप्तिस्तेन च नासिका",
    "२४": "ज्ञेयः पार्श्वपरीवर्तो महाकल्पान्तरोद्भवः ।\nविराड्रूपवोस्य ते ध्यानमिति संक्षेपतोऽर्पितम्",
    "२५": "तस्याः स्वरूपविज्ञानं सपर्या परिकीर्तिता ।\nतदेव हि श्रुतिप्रोक्तमवधारय पार्वति",
    "२६": "यथोर्णनाभिः सूत्राणि सृजत्यपि गिलत्यपि ।\nयथा पृथिव्यामोषध्यः सम्भवन्ति गिलन्त्यपि",
    "२७": "पुरुषात् केशलोमानि जायन्ते च क्षरनत्यपि ।\nउत्पद्यन्ते विलीयन्ते तथा तस्यां जगत्यपि",
    "२८": "ज्वलतः पावकाद्यद्वत् स्फुलिङ्गाः कोटिकोटिशः ।\nनिर्गत्य च विनश्यन्ति विश्वं तस्यास्तथा प्रिये",
    "२९": "ऋचो यजूंषि सामानि दीक्षा यज्ञाः सदक्षिणाः ।\nअध्वर्युर्यजमानश्च भुवनानि चतुर्दश",
    "३०": "ब्रह्मविष्ण्वादिका देवा मनुष्याः पशवो यतः ।\nप्राणापानौ व्रीहयश्च सत्यं श्रद्धा विधिस्तपः",
    "३१": "समुद्रा गिरयो नद्यः सर्वे स्थावरजङ्गमाः ।\nविसृज्येमानि सर्गादौ त्वं प्रकाशयसे ततः",
    "३२": "जङ्गमानि विधायान्धे विशत्यप्रतिभूतकम् ।\nनवद्वारं पुरं कृत्वा गवाक्षाणीन्द्रियाण्यपि",
    "३३": "सा पश्यत्यत्ति वहति स्पृशति क्रीडतीच्छति ।\nश‍ृणोति जिघ्रति तथा रमते विरमत्यपि",
    "३४": "तया मुक्तं पुरं तद्धि मतमित्यभिधीयते",
    "३५": "ये तपः क्षीणदोषास्ते नैव पश्यन्ति भाविताम् ।\nज्योतिर्मयीं शरीरेऽन्तिर्ध्यायमानां महात्मभिः",
    "३६": "बृहच्च तद्दिव्यमचिन्त्यरूपं सूक्ष्माच्च तत् सूक्ष्मतरं विभाति ।\nदूरात् सुदूरे तदिहास्ति किञ्चित् पश्येत्त्विहैतन्निहितं गुहायाम्",
    "३७": "न चक्षुषा गृह्यते नापि वाचा नान्यैर्योगैर्न हि सा कर्मणा वा ।\nज्ञानप्रसादेन विशुद्धसत्त्वः ततस्तु तां पश्यति निष्कलां च",
    "३८": "यथा नद्यः स्यन्दमानाः समुद्रे गच्छन्त्यस्तं नामरूपे विहाय ।\nतथा विद्वान् नामरूपाद्विमुक्तः परात् परां जगदम्बामुपैति",
    "३९": "सर्वे वेदा यत्पदमामनन्ति तपांसि सर्वाणि च यद्वदन्ति ।\nयदिच्छन्तो ब्रह्मचर्यं चरन्ति तत्ते पदं सङ्ग्रहेण ब्रवीमि",
    "४०": "सैवैतत् ।\nएषैवालम्बनं श्रेष्ठं सैषैवालम्बनं परम् ।\nएषैवालम्बनं ज्ञात्वा ब्रह्मलोके महीयते",
    "४१": "इन्द्रियेभ्यः परा ह्यर्था ह्यर्थेभ्यश्च परं मनः ।\nमनसस्तु परा बुद्धिर्बुद्धेरात्मा महान् परः",
    "४२": "महतः परमव्यक्तमव्यक्तात् पुरुषः परः ।\nपुरुषात्तु परा देवी सा काष्ठा सा परा गतिः",
    "४३": "यथोदकं गिरौ सृष्टं समुद्रेषु विधावति ।\nएवं धर्मान् पृथक पश्यंस्तामेवानुविधावति",
    "४४": "एका गुह्या सर्वभूतान्तरात्मा एक रूपं बहुधा या करोति ।\nतामात्मस्थां येऽनुपश्यन्ति धीराः तेषां सुखं शाश्वतं नेतरेषाम्",
    "४५": "न तत्र सूर्यो भाति न चन्द्रतारकं नेमा विद्युतो भान्ति कुतोऽयमग्निः ।\nतामेव भान्तीमनुभाति सर्वं तस्या भासा सर्वमिदं विभाति",
    "४६": "यस्याः परं नापरमस्ति किञ्चित् यस्या नाणीयो न ज्यायोऽस्ति किञ्चित् ।\nवृक्ष इव स्तब्धा दिवि तिष्ठत्येका यदन्तः पूर्णामवगत्य पूर्णः",
    "४७": "सर्वाननशिरोग्रीवा सर्वभूतगुहाशया ।\nसर्वत्रस्था भगवती तस्मात् सर्वगता शिवा",
    "४८": "सर्वतः पाणिपादान्ता सर्वतोऽक्षिशिरोमुखा ।\nसर्वतः श्रुतिमत्येषा सर्वमावृत्य तिष्ठति",
    "४९": "सर्वेन्द्रियगुणाभासा सर्वेन्द्रियविवर्जिता ।\nसर्वेषां प्रभुरीशानी सर्वेषां शरणं सुहृत्",
    "५०": "नवद्वारे पुरे देवी हंसी लीलायतां बहिः ।\nध्येया सर्वस्य लोकस्य स्थावरस्य चरस्य च",
    "५१": "अपाणिपादा जननी ग्रहीत्री पश्यत्यचक्षुः सा श्रुणोत्यर्णा ।\nसा वेत्ति वेद्यं न च तस्यास्तु वेत्ता तामाहुरग्र्यां महतीं महीयसीम्",
    "५२": "सा चैवाग्निः सा च सूर्यः सा वायुः सा च चन्द्रमा ।\nसा चैव शुकः सा ब्रह्म सा चापः सा प्रजापतिः ।\nसा चैव स्त्री सा च पुमान् सा कुमारः कुमारिका",
    "५३": "ऋचो अक्षरे परमे व्योमन् यस्यां देवा अधिरुद्रा निषेदुः ।\nयस्तां न वेद किमृचा करिष्यति ये तां विदुस्तु इमे समासते",
    "५४": "छन्दांसि यज्ञाः क्रतवो व्रतानि भृतं भव्यं यच्च वेदा वदन्ति ।\nसर्वं देवी सृजते विश्वमेतत् तस्याश्चान्यो मायया सन्निरुद्धः",
    "५५": "मायां तु प्रकृतिं विद्यात् प्रभुं तस्या महेश्वरीम् ।\nअस्या अवयवैः सूक्ष्मैर्व्याप्तं सर्वमिदं जगत्",
    "५६": "या देवानां प्रभवा चोद्भवा च विश्वाधिपा सर्वभूतेषु गूढा ।\nहिरण्यगर्भं जनयामास पूर्वं सा नो बुद्ध्या शुभया संयुनक्तुम्",
    "५७": "सूक्ष्मातिसूक्ष्मं सलिलस्य मध्ये विश्वस्य स्रष्ट्रीमनेकाननाख्याम् ।\nविश्वस्य चैकां परिवेष्टयित्रीं ज्ञात्वा गुह्यां शान्तिमत्यन्तमेति",
    "५८": "सा ह्येव काले भुवनस्य गोप्त्री विश्वाधिपा सर्वभूतेषु गूढा ।\nयम्यां मुक्ता ब्रद्मर्षयोऽपि देवाः ज्ञात्वा तां मुत्युपाशाञ्छिनत्ति",
    "५९": "घृतात् परं मण्डमिवातिसूक्ष्मं ज्ञात्वा कालीं सर्वभूतेषु गूढाम् ।\nकल्पान्ते वै सर्वसंहारकत्रीं ज्ञात्वा गुह्यां मुच्यते सर्वपापैः",
    "६०": "एषा देवी विश्वयोनिर्महात्मा सदा जनानां हृदि सन्निविष्टा ।\nहृदा मनीषा मनसाभिकॢप्ता ये तां विदुरमृतास्ते भवन्ति",
    "६१": "यदा तमस्तत्र दिवा न रात्रिः न सन्न चासद्भगवत्येव गुह्या ।\nतदक्षरं तत्सवितुर्वरेण्यं प्रज्ञा च तस्याः प्रसृता परा सा",
    "६२": "नैनामूर्ध्वं न तिर्यक् च न मध्यं परिजग्रभत् ।\nन तस्याः प्रतिमाभिश्च तस्या नाम महद्यशः",
    "६३": "न सन्दृशे तिष्ठति ल्रूपमस्याः न चक्षुषा पश्यति कश्चिदेनाम् ।\nहृदा मनीषा मनसाभिकॢप्तां य एनां विदुरमृतास्ते भवन्ति",
    "६४": "भूयश्च सृष्ट्वा त्रिदशानथेशी सर्वाधिपत्यं कुरुते भवानी ।\nसर्वा दिशश्चोर्ध्वमधश्च तिर्यक् प्रकाशयन्ती भ्राजते गुह्यकाली",
    "६५": "नैव स्त्री न पुमानेषा नैव चेयं नपुंसका ।\nयद्यच्छरीरमादत्ते तेन तेनैव युज्यते",
    "६६": "धर्मावहां पापनुदां भगेशीं ज्ञात्वात्मस्थाममृतां विश्वमातरम् ।\nतामीश्वराणां परमां महेश्वरीं तां देवतानां परदेवतां च ।\nपतिं पतीनां परमां पुरस्तात् विद्यावतां गुह्यकालीं मनीषाम्",
    "६७": "तस्या न कार्यं करणं च विद्यते न तत्समा चाप्यधिका च दृश्यते ।\nपरास्याः शक्तिर्विविधैव श्रूयते स्वाभाविकी ज्ञानबलक्रिया च",
    "६८": "कश्चिन्न तस्याः पतिरस्ति लोके न चेशिता नैव तस्याश्च लिङ्गम् ।\nसा कारणं कारणकारणाधिपा नास्याश्च कश्चिज्जनिता न चाधिपः",
    "६९": "एका देवी सर्वभूतेषु गूढा व्याप्नोत्येतत् सर्वभूतान्तरस्था ।\nकर्माध्यक्षा सर्वभूताधिवासा साक्षिण्येपा केवला निर्गुणा च",
    "७०": "वशिन्येका निष्कियाणां बहूनां एकं बीजं बहुधा या करोति ।\nनानारूपा दशवक्त्रं विधत्ते नानारूपान् या च बाहून् बिभर्ति",
    "७१": "नित्या नित्यानां चेतना चेतनानां एका बहूनां विदधाति कामान् ।\nतत्कारणं साङ्ख्ययोगाधिगम्यं ज्ञात्वा देवीं मुच्यते सर्वपाशैः",
    "७२": "या वै विष्णुं पालने सन्नियुङ्क्ते रुद्रं देवं संहृतौ चापि गुह्या ।\nतां वै देवीमात्मबुद्धिप्रकाशां मुमुक्षुर्वै शरणमहं प्रपद्ये",
    "७३": "निष्कला निष्क्रियां शान्तां निरवद्यां निरञ्जनाम् ।\nबह्वाननकरां देवीं गुह्यामेकां समाश्रये",
    "७४": "इयं हि गुह्योपनिषत् सुगृढा यस्या ब्रह्मा देवता विश्वयोनिः ।\nएतां जपंश्चान्वहं भक्तियुक्तः सत्यं सत्यं ह्यमृरतः सम्बभूव",
    "७५": "वेदवेदान्तयोर्गुह्यं पुराकल्पे प्रचोदितम् ।\nनाप्रशान्ताय दातव्यं नाशिष्याय च वै पुनः",
    "७६": "यस्य देव्यां परा भक्तिर्यथा देव्यां तथा गुरौ ।\nतस्यैते कथिता ह्यर्थाः प्रकाशन्ते महात्मनः",
    "७७": "महाकाल उवाच -\nगुह्योपनिषदित्येषा गोप्यात् गोप्यतरा सदा ।\nचतुर्भ्यश्चापि वेदेम्य एकीकृत्यात्र योजिता",
    "७८": "उपदिष्टा च सर्गादौ सर्वानेव दिवौकसः ।\nएवंविधं च यद्ध्यानमेवंरूपं च कीर्तितम्",
    "७९": "सा सपर्या परिज्ञेया विधानमधुना श‍ृणु ।\nसोऽहमस्मीति प्रथमं सोऽहमस्मि द्वितीयकम्",
    "८०": "तदस्स्यहं तृतीयं च महावाक्यत्रयं भवेत् ।\nआद्यान्येतानि वाक्यानि छन्दांसि परिचक्षते",
    "८१": "देवता गुह्यकाली च रजःसत्त्वतमोगुणाः ।\nसर्वेषां प्रणवो बीजं हंसः शक्तिः प्रकीर्तिता",
    "८२": "मकारश्चाप्यकारश्च ह्युकारश्चेति कीलकम् ।\nएभिर्वाक्यत्रयैः सर्वं कर्म प्रोतं विधानतः",
    "८३": "अनुक्षणं जपंश्चैव निश्चयः परिकीर्तितः ।\nद्वितीयोपासकानां हि परिपाटीयमीरिता",
    "८४": "एवं चाप्यातुरो यस्तु मनुष्यो भक्तिभावितः ।\nविमुक्तः सर्वपापेभ्यः कैवल्यायोपकल्पते ।\nसर्वाभिः सिद्धिभिस्तस्य किं कार्यं कमलानने"
}