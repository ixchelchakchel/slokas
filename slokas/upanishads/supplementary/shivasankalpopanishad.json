{
    "२": "येन कर्माण्यपसो मनीषिणो यज्ञे कृण्वन्ति विदथेषु धीराः ।\nयदपूर्वं यक्षमन्तः प्रजानां तन्मे मनः शिवसङ्कल्पमस्तु",
    "३": "यत्प्रज्ञानमुत चेतो धृतिश्च यज्ज्योतिरन्तरमृतं प्रजासु ।\nयस्मान्नऽऋते किं चन कर्म क्रियते तन्मे मनः शिवसङ्कल्पमस्तु",
    "४": "येनेदं भूतं भुवनं भविष्यत्परिगृहीतममृतेन सर्वम् ।\nयेन यज्ञस्तायते सप्तहोता तन्मे मनः शिवसङ्कल्पमस्तु",
    "५": "यस्मिन्नृचः साम यजूꣳषि यस्मिन् प्रतिष्ठिता रथनाभाविवाराः ।\nयस्मिꣳश्चित्तꣳ सर्वमोतं प्रजानां तन्मे मनः शिवसङ्कल्पमस्तु",
    "६": "सुषारथिरश्वानिव यन्मनुष्यान्नेनीयतेऽभीशुभिर्वाजिन इव ।\nहृत्प्रतिष्ठं यदजिरं जविष्ठं तन्मे मनः शिवसङ्कल्पमस्तु",
    "१": "ॐ शान्तिः॒ शान्तिः॒ शान्तिः॑ ॥\n\n॥ इति वाजसनेयसंहितायां शिवसङ्कल्पोपनिषत् समाप्ता ॥\n\n॥ श्रीशिवसङ्कल्पोपनिषत् ॥\nयज्जाग्रतो दूरमुदैति दैवं तदु सुप्तस्य तथैवैति ।\nदूरङ्गमं ज्योतिषां ज्योतिरेकं तन्मे मनः शिवसङ्कल्पमस्तु"
}