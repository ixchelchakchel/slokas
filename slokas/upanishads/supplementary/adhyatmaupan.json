{
    "१": "यत्रान्तर्याम्यादिभेदस्तत्त्वतो न हि युज्यते ।\nनिर्भेदं परमाद्वैतं स्वमात्रमवशिष्यते ॥\n\nॐ पूर्णमदः पूर्णमिदं पूर्णात्पूर्णमुदच्यते ।\nपूर्णस्य पूर्णमादाय पूर्णमेवावशिष्यते ॥\n\nॐ शान्तिः शान्तिः शान्तिः ॥\n\nहरिः ॐ ॥ अन्तःशरीरे निहितो गुहायामज एको नित्यमस्य\nपृथिवी शरीरं यः पृथिवीमन्तरे संचरन्यं पृथिवी न वेद ।\nयस्यापःशरीरं यो अपोऽन्तरे संचरन्यमापो न विदुः ।\nयस्य तेजः शरीरं यस्तेजोऽन्तरे संचरन्यं तेजो न वेद ।\nयस्य वायुः शरीरं यो वायुमन्तरे संचरन्यं वायुर्न वेद ।\nयस्याकाशः शरीरं य आकाशमन्तरे संचरन्यमाकाशो न वेद ।\nयस्य मनः शरीरं यो मनोऽन्तरे संचरन्यं मनो न वेद ।\nयस्य बुद्धिः शरीरं यो बुद्धिमन्तरे संचरन्यं बुद्धिर्न वेद ।\nयस्याहंकारः शरीरं योऽहंकारमन्तरे संचरन्यमहंकारो न वेद ।\nयस्य चित्तं शरीरं यश्चित्तमन्तरे संचरन्यं चित्तं न वेद ।\nयस्याव्यक्तं शरीरं योऽव्यक्तमन्तरे संचरन्यमव्यक्तं न वेद ।\nयस्याक्षरं शरीरं योऽक्षरमन्तरे संचरन्यम्क्षरं न वेद ।\nयस्य मृयुः शरीरं यो मृत्युमन्तरे संचरन्यं मृत्युर्न वेद ।\nस एष सर्वभूतान्तरात्मापहतपाप्मा दिव्यो देव एको नारायणः ।\nअहं ममेति यो भावो देहाक्षादावनात्मनि । अध्यासोऽयं निरस्तव्यो\nविदुषा ब्रह्मनिष्ठया",
    "२": "ज्ञात्वा स्वं प्रत्यगात्मानं बुद्धितद्वृत्तिसाक्षिणम् ।\nसोऽहमित्येव तद्वृत्त्या स्वान्यत्रात्म्यमात्मनः",
    "३": "लोकानुवर्तनं त्यक्त्वा त्यक्त्वा देहानुवर्तनम् ।\nशास्त्रानुवर्तनं त्यक्त्वा स्वाध्यासापनयं कुरु",
    "४": "स्वात्मन्येव सदा स्थित्या मनो नश्यति योगिनः ।\nयुक्त्या श्रुत्या स्वानुभूत्या ज्ञात्वा सार्वात्म्यमात्मनः",
    "५": "निद्राया लोकवार्तायाः शब्दादेरात्मविस्मृतेः ।\nक्वचिन्नवसरं दत्त्वा चिन्तयात्मानमात्मनि",
    "६": "मातापित्रोर्मलोद्भूतं मलमांसमयं वपुः ।\nत्यक्त्वा चण्डालवद्दूरं ब्रह्मभूय कृती भव",
    "७": "घटाकाशं महाकाश इवात्मानं परात्मनि ।\nविलाप्याखण्डभावेन तूष्णीं भव सदा मुने",
    "८": "स्वप्रकाशमधिष्ठानं स्वयंभूय सदात्मना ।\nब्रह्माण्डमपि पिण्डाण्डं त्यज्यतां मलभाण्डवत्",
    "९": "चिदात्मनि सदानन्दे देहरूढामहंधियम् ।\nनिवेश्य लिङ्गमुत्सृज्य केवलो भव सर्वदा",
    "१०": "यत्रैष जगदाभासो दर्पणान्तःपुरं यथा ।\nतद्ब्रह्माहमिति ज्ञात्वा कृतकृत्यो भवानघ",
    "११": "अहंकारग्रहान्मुक्तः स्वरूपमुपपद्यते ।\nचन्द्रवद्विमलः पूर्णः सदानन्दः स्वयंप्रभः",
    "१२": "क्रियानाशाद्भवेच्चिन्तानाशोऽस्माद्वासनाक्षयः ।\nवासनाप्रक्षयो मोक्षः सा जीवन्मुक्तिरिष्यते",
    "१३": "सर्वत्र सर्वतः सर्वब्रह्ममात्रावलोकनम् ।\nसद्भावभावानादाढ्याद्वासनालयमश्नुते",
    "१४": "प्रमादो ब्रह्मनिष्ठायां न कर्तव्यज़् कदाचन ।\nप्रमादो मृत्युरित्याहुर्विद्यायां ब्रह्मवादिनः",
    "१५": "यथापकृष्टं शैवालं क्षणमात्रं न तिष्ठति ।\nआवृणोति तथा माया प्राज्ञं वापि पराङ्मुखम्",
    "१६": "जीवतो यस्य कैवल्यं विदेहोऽपि स केवलः ।\nसमाधिनिष्ठतामेत्य निर्विकल्पो भवानघ",
    "१७": "अज्ञानहृदयग्रन्थेर्निःशेषविलयस्तदा ।\nसमाधिना विकल्पेन यदाद्वैतात्मदर्शनम्",
    "१८": "अत्रात्मत्वं दृढीकुर्वन्नहमादिषु संत्यजन् ।\nउदासीनतया तेषु तिष्ठेद्घटपटादिवत्",
    "१९": "ब्रह्मादिस्तम्बपर्यन्तं मृषामात्रा उपाधयः ।\nततः पूर्णं स्वमात्मानं पश्येदेकात्मना स्थितम्",
    "२०": "स्वयं ब्रह्मा स्वयं विष्णुः स्वयमिन्द्रः स्वयं शिवः ।\nस्वयं विश्वमिदं सर्वं स्वस्मादन्यन्न किंचन",
    "२१": "स्वात्मन्यारोपिता शेषाभासवस्तुनिरासतः ।\nस्वयमेव परंब्रह्म पूर्णमद्वयमक्रियम्",
    "२२": "असत्कल्पो विकल्पोऽयं विश्वमित्येकवस्तुनि ।\nनिर्विकारे निराकारे निर्विशेषे भिदा कुतः",
    "२३": "द्रष्टृदर्शनदृश्यादिभावशून्ये निरामये ।\nकल्पार्णव इवात्यन्तं परिपूर्णे चिदात्मनि",
    "२४": "तेजसीव तमो यत्र विलीनं भ्रान्तिकारणम् ।\nअद्वितीये परे तत्त्वे निर्विशेषे भिदा कुतः",
    "२५": "एकात्मके परे तत्त्वे भेदकर्ता कथं वसेत् ।\nसुषुप्तौ सुखमात्रायां भेदः केनावलोकितः",
    "२६": "चित्तमूलो विकल्पोऽयं चित्ताभावे न कश्चन ।\nअतश्चित्तं समाधेयि प्रत्यग्रूपे परात्मनि",
    "२७": "अखण्डानन्दमात्मानं विज्ञाय स्वस्वरूपतः ।\nबहिरन्तः सदानन्दरसास्वादनमात्मनि",
    "२८": "वैराग्यस्य फलं बोधो बोधस्योपरतिः फलम् ।\nस्वानन्दानुभवच्छान्तिरेषैवोपरतेः फलम्",
    "२९": "यद्युत्तरोत्तराभावे पूर्वरूपं तु निष्फलम् ।\nनिवृत्तिः परमा तृप्तिरानन्दोऽनुपमः स्वतः",
    "३०": "मायोपाधिर्जगद्योनिः सर्वज्ञत्वादिलक्षणः ।\nपारोक्ष्यशबलः सत्याद्यात्मकस्तत्पदाभिधः",
    "३१": "आलम्बनतया भाति योऽस्मत्प्रत्ययशब्दयोः ।\nअन्तःकरणसंभिन्नबोधः स त्वंपदाभिधः",
    "३२": "मायाविद्ये विहायैव उपाधी परजीवयोः ।\nअखण्डं सच्चिदानन्दं परं ब्रह्म विलक्ष्यते",
    "३३": "इत्थं वाक्यैस्तथार्थानुसन्धानं श्रवणं भवेत् ।\nयुक्त्या संभावितत्वानुसन्धानं मननं तु तत्",
    "३४": "ताभ्यं निर्विचिकित्सेऽर्थे चेतसः स्थापितस्य यत् ।\nएकतानत्वमेतद्धि निदिध्यासनमुच्यते",
    "३५": "ध्यातृध्याने परित्यज्य क्रमाद्ध्येयैकगोचरम् ।\nनिवातदीपवच्चित्तं समाधिरभिधीयते",
    "३६": "वृत्तयस्तु तदानीमप्यज्ञाता आत्मगोचराः ।\nस्मरणादनुमीयन्ते व्युत्थितस्य समुत्थिताः",
    "३७": "अनादाविह संसारे संचिताः कर्मकोटयः ।\nअनेन विलयं यान्ति  शुद्धो धर्मो विवर्धते",
    "३८": "धर्ममेघमिमं प्राहुः समाधिं योगवित्तमाः ।\nवर्षत्येष यथा धर्मामृतधाराः सहस्रशः",
    "३९": "अमुना वासनाजाले निःशेषं प्रविलापिते  ।\nसमूलोन्मूलिते पुण्यपापाख्ये कर्मसंचये",
    "४०": "वाक्यमप्रतिबद्धं सत्प्राक्परोक्षावभासिते ।\nकरामलकमवद्बोधपरोक्षं प्रसूयते",
    "४१": "वासनानुदयो भोग्ये वैराग्यस्य तदावधिः ।\nअहंभावोदयाभावो बोधस्य परमावधिः",
    "४२": "लीनवृत्तेरनुत्पत्तिर्मर्यादोपरतेस्तु सा ।\nस्थितप्रज्ञो यतिरयं यः सदानन्दमश्नुते",
    "४३": "ब्रह्मण्येव विलीनात्मा निर्विकारो विनिष्क्रियः ।\nब्रह्मात्मनोः शोधितयोरेकभावावगाहिनि",
    "४४": "निर्विकल्पा च चिन्मात्रा वृत्तिः प्रज्ञेति कथ्यते ।\nसा सर्वदा भवेद्यस्य स जीवन्मुक्त इष्यते",
    "४५": "देहेन्द्रियेष्वहंभाव इदंभावस्तदन्यके ।\nयस्य नो भवतः क्वापि स जीवन्मुक्त इष्यते",
    "४६": "न प्रत्यग्ब्रह्मणोर्भेदं कदापि ब्रह्मसर्गयोः ।\nप्रज्ञया यो विजानाति स जीवन्मुक्त इष्यते",
    "४७": "साधुभिः पूज्यमानेऽस्मिन्पीड्यमानेऽपि दुर्जनैः ।\nसमभावो भवेद्यस्य स जीवन्मुक्त इष्यते",
    "४८": "विज्ञातब्रह्मतत्त्वस्य यथापूर्वं न संसृतिः ।\nअस्ति चेन्न स विज्ञातब्रह्मभावो बहिर्मुखः",
    "४९": "सुखाद्यनुभवो यावत्तावत्प्रारब्धमिष्यते ।\nफलोदयः क्रियापूर्वो निष्क्रियो नहि कुत्रचित्",
    "५०": "अहं ब्रह्मेति विज्ञानात्कल्पकोटिशतार्जितम् ।\nसंचितं विलयं याति प्रबोधात्स्वप्नकर्मवत्",
    "५१": "स्वमसङ्गमुदासीनं परिज्ञाय नभो यथा ।\nन श्लिष्यते यतिः किंचित्कदाचिद्भाविकर्मभिः",
    "५२": "न नभो घटयोगेन सुरागन्धेन लिप्यते ।\nतथात्मोपाधियोगेन तद्धर्मे नैव लिप्यते",
    "५३": "ज्ञानोदयात्पुरारब्धं कर्म ज्ञानान्न नश्यति ।\nअदत्त्वा स्वफलं लक्ष्यमुद्दिश्योत्सृष्टबाणवत्",
    "५४": "व्याघ्रबुद्ध्या विनिर्मुक्तो बाणः पश्चात्तु गोमतौ ।\nन तिष्ठति भिनत्त्येव लक्ष्यं वेगेन निर्भरम्",
    "५५": "अजरोऽस्म्यमरोऽस्मीति य आत्मानं प्रपद्यते ।\nतदात्मना तिष्ठतोऽस्य कुतः प्रारब्धकल्पना",
    "५६": "प्रारब्धं सिद्ध्यति तदा यदा देहात्मना स्थितिः ।\nदेहात्मभावो नैवेष्टः प्रारब्धं त्यज्यतामतः",
    "५७": "प्रारब्धकल्पनाप्यस्य देहस्य भ्रान्तिरेव हि",
    "५८": "अध्यस्तस्य कुतस्तत्त्वमसत्यस्य कुतो जनिः ।\nअजातस्य कुतो नाशः प्रारब्धमसतः कुतः",
    "५९": "ज्ञानेनाज्ञानकार्यस्य समूलस्य लयो यदि ।\nतिष्ठत्ययं कथं देह इति शङ्कावतो जडान् ।\nसमाधातुं बाह्यदृष्ट्या प्रारब्धं वदति श्रुतिः",
    "६०": "न तु देहादिसत्यत्वबोधनाय विपश्चिताम् ।\nपरिपूर्णमनाद्यन्तमप्रमेयमविक्रियम्",
    "६१": "सद्घनं चिद्घनं नित्यमानन्दघनमव्ययम् ।\nप्रत्यगेकरसं पूर्णमनन्तं सर्वतोमुखम्",
    "६२": "अहेयमनुपादेयमनाधेयमनाश्रयम् ।\nनिर्गुणं निष्क्रियं सूक्ष्मं निर्विकल्पं निरञ्जनम्",
    "६३": "अनिरूप्यस्वरूपं यन्मनोवाचामगोचरम् ।\nसत्समृद्धं स्वतःसिद्धं शुद्धं बुद्धमनोदृशम्",
    "६४": "स्वानुभूत्या स्वयं ज्ञात्वा स्वमात्मानमखण्डितम् ।\nस सिद्धः सुसुखं तिष्ठ निर्विकल्पात्मनात्मनि",
    "६५": "क्व गतं केन वा नीतं कुत्र लीनमिदं जगत् ।\nअधुनैव मया दृष्टं नास्ति किं महदद्भुतम्",
    "६६": "किं हेयं किमुपादेयं किमन्यत्किं विलक्षणम् ।\nअखण्डानन्दपीयूषपूर्णब्रह्ममहार्णवे",
    "६७": "न किंचिदत्र पश्यामि न श‍ृणोमि न वेद्म्यहम् ।\nस्वात्मनैव सदानन्दरूपेणास्मि स्वलक्षणः",
    "६८": "असङ्गोऽहमनङ्गोऽहमलिङ्गोऽहं हरिः ।\nप्रशान्तोऽहमनन्तोऽहं परिपूर्णश्चिरन्तनः",
    "६९": "अकर्ताहमभोक्ताहमविकारोऽहमव्ययः ।\nशुद्ध बोधस्वरूपोऽहं केवलोऽहं सदाशिवः"
}