{
    "१": "अथ बृहज्जाबालस्य फलं नो ब्रूहि भगवन्निति\nस होवाच य एतद्बृहज्जाबालं नित्यमधीते\nसोऽग्निपूतो भवति स वायुपूतो भवति स आदित्यपूतो भवति\nस सोमपूतो भवति स ब्रह्मपूतो भवति स विष्णुपूतो भवति\nस रुद्रपूतो भवति स सर्वपूतो भवति स सर्वपूतो भवति",
    "२": "य एतद्बृहज्जाबालं नित्यमधीते सोऽग्निं स्तम्भयति\nस वायुं स्तम्भयति स आदित्यं स्तम्भयति स सोमं स्तम्भयति\nस उदकं स्तम्भयति स  सर्वान्देवान्स्तम्भयति स\nसर्वान्ग्रहान्स्तम्भयति स विषं स्तम्भयति स विषं\nस्तम्भयति",
    "३": "य एतद्बृहज्जाबालं नित्यमधीते स मृत्युं तरति स\nपाप्मानं\nतरति स ब्रह्महत्यां तरति स भ्रूणहत्यां तरति स\nवीरहत्यां\nतरति स सर्वहत्यां तरति स संसारं तरति स सर्वं तरति\nस सर्वं तरति",
    "४": "य एतद्बृहज्जाबालं नित्यमधीते स भूर्लोकं जयति स\nभुवर्लोकं जयति\nस सुवर्लोकं जयति स महर्लोकं जयति स तपोलोकं जयति\nस जनोलोकं जयति स सत्यलोकं जयति स सर्वांल्लोकाञ्जयति",
    "५": "य एतद्बृहज्जाबालं नित्यमधीते स ऋचोऽधीते स\nयजूंष्यधीते\nस सामान्यधीते सोऽथर्वणमधीते सोऽङ्गिरसमधीते स शाखा\nअधीते स कल्पानधीते स नारशंसीरधीते स पुरणान्यधीते\nस ब्रह्मप्रणवमधीते स ब्रह्मप्रणवमधीते",
    "६": "अनुपनीतशतमेकमेकेनोपनीतेन तत्सममुपनीतशतमेकमेकेन\nगृहस्थेन तत्समं गृहस्थशतमेकमेकेन वानप्रस्थेन\nतत्समं वानप्रस्थशतमेकेमेकेन यतिना तत्समं यतीनां तु\nशतं पूर्णमेकमेकेन रुद्रजापकेन तत्समं\nरुद्रजापकशतमेकेमेकेन\nअथर्वशिरःशिखाध्यापकेन तत्सममथर्वशिरःशाखा-\nध्यापकशतमेकमेकेन बृहज्जाबालोपनिषदध्यापकेन\nतत्समं तद्वा एतत्परं धाम बृहज्जबालोपनीषज्जपशीलस्य\nयत्र न सूर्यस्तपति यत्र न वायुर्वाति यत्र न चन्द्रमा भाति\nयत्र न नक्षत्राणि भान्ति यत्र नाग्निर्दहति यत्र न मृत्युः\nप्रविशति\nयत्र न दुःखानि प्रविशन्ति सदानन्दं परमानन्दं शान्तं\nशाश्वतं सदाशिवं ब्रह्मादिवन्दितं योगिध्येयं परं पदं\nयत्र गत्वा न निवर्तन्ते योगिनस्तदेतदृचाभ्युक्तम् । तद्विष्णोः\nपरमं पदं सदा पश्यन्ति सूरयः । दिवीव चक्षु--?--\nतम् ॥\n\nतद्विप्रासो विपन्यवो जागृवांसः समिन्धते । विष्णोर्यत्परमं\nपदम् ॥\n\nॐ सत्यमित्युपनिषत्",
    "९": "वासुदेवः शुद्धमुक्ताफलवर्णोऽभवत्क्षणात् ।\nतदाप्रभृति शुक्लाभो वासुदेवः प्रसन्नवान्",
    "१०": "न शक्यं भस्मनो ज्ञानं प्रभावं ते कुतो विभो ।\nनमस्तेऽस्तु नमस्तेऽस्तु त्वामहं शरणं गतः",
    "११": "त्वत्पादयुगले शम्भो भक्तिरस्तु सदा मम ।\nभस्मधारणसम्पन्नो मम भक्तो भविष्यति",
    "१२": "अत एवैषा भूतिर्भूतिकरीत्युक्ता । अस्य पुरस्ताद्वसव\nआसन्रुद्रा दक्षिणत आदित्याः पश्चाद्विश्वेदेवा\nउत्तरतो ब्रह्मविष्णुमहेश्वरा याभ्यां सूर्याचन्द्रमसौ\nपार्श्वयोस्तदेतदृचाभ्युक्तम् ।\nऋचो अक्षरे परमे व्योमन् यस्मिन्देवा अधिविश्वे निषेदुः ।\nयस्तन्न वेद किमृचा करिष्यति य इत्तद्विदुस्त इमे समासते ।\nय एतद्बृहज्जाबालं सार्वकामिकं मोक्षद्वारमृङ्मयं\nयजुर्मयं साममयं ब्रह्ममयममृतमयं भवति ।\nय एतद्बृहज्जाबालं बालो वा वेद स महान्भवति ।\nस गुरुः सर्वेषां मन्त्राणामुपदेष्टा भवति ।\nमृत्युतारकं गुरुणा लब्धं कण्ठे बाहौ शिखायां\nवा बध्नीत । सप्तद्वीपवती भूभिर्दक्षिणार्थं नावकल्पते ।\nतस्माच्छ्रद्धया यां काञ्चिद्गां दद्यात्सा दक्षिणा भवति",
    "१३": "ये भस्मधारिणं दृष्ट्वा नराः कुर्वन्ति ताडनम् ।\nतेषां चण्डालतो जन्म ब्रह्मन्नूह्यं विपश्चिता",
    "१४": "येषां क्रोधो भवेद्भस्मधारणे तत्प्रमाणके ।\nते महापातकैर्युक्ता इति शास्त्रस्य निश्चयः",
    "१५": "त्रिपुण्ड्ऱकं ये विनिन्दन्ति निन्दन्ति शिवमेव ते ।\nधारयन्ति च ये भक्त्या धारयन्ति शिवं च ते",
    "१६": "धिग्भस्मरहितं भालं धिग्ग्राममशिवालयम् ।\nधिगनीशार्चनं जन्म धिग्विद्यामशिवाश्रयाम्",
    "१७": "रुद्राग्नेर्यत्परं वीर्यं तद्भस्म परिकीर्तितम् ।\nतस्मात्सर्वेषु कालेषु वीर्यवान्भस्मसंयुतः",
    "१८": "भस्मनिष्ठस्य दह्यन्ते दोषा भस्माग्निसङ्गमात् ।\nभस्मस्नानविशुद्धात्मा भस्मनिष्ठ इति स्मृतः",
    "१९": "भस्मसन्दिग्धसर्वाङ्गो भस्मदीप्तत्रिपुण्ड्रकः ।\nभस्मशायी च पुरुषो भस्मनिष्ठ इति स्मृतः",
    "२०": "वामादिनवशक्तीश्च एताः षोडश देवताः ।\nनासत्यो दस्रकश्चैव अश्विनौ द्वौ समीरितौ",
    "२१": "अथवा मूर्ध्न्यलीके च कर्णयोः श्वसने तथा ।\nबाहुद्वये च हृदये नाभ्यामूर्वोर्युगे तथा",
    "२२": "जानुद्वये च पदयोः पृष्ठभागे च षोडश ।\nशिवश्चेन्द्रश्च रुद्रार्कौ विघ्नेशो विष्णुरेव च",
    "२३": "श्रीश्चैव हृदयेशश्च तथा नाभौ प्रजापतिः ।\nनागश्च नागकन्याश्च उभे च ऋषिकन्यके",
    "२४": "पादयोश्च समुद्राश्च तीर्थाः पृष्ठेऽपि च स्थिताः ।\nएवं वा षोडशस्थानमष्टस्थानम्थोच्यते",
    "२५": "गुरुस्थानं ललाटं च कर्णद्वयमनन्तरम् ।\nअसयुग्मं च हृदयं नाभिरित्यष्टमं भवेत्",
    "२६": "ब्रह्मा च ऋषयः सप्त देवताश्च प्रकीर्तिताः ।\nअथवा मस्तकं बाहू हृदयं नाभिरेव च",
    "२७": "पञ्चस्थानान्यमून्याहुर्भस्मतत्त्वविदो जनाः ।\nयथासम्भवतः कुर्याद्देशकलाद्यपेक्षया",
    "२८": "उद्धूलनेऽप्यशक्तश्चेत्त्रिपुण्ड्रादीनि कारयेत् ।\nललाटे हृदये नाभौ गले च मणिबन्धयोः",
    "२९": "बाहुमध्ये बाहुमूले पृष्ठे चैव च शीर्षके ॥\n\nललाटे ब्रह्मणे नमः । हृदये हव्यवाहनाय नमः ।\nनाभौ स्कन्दाय नमः । गले विष्णवे नमः ।\nमध्ये प्रभञ्जनाय नमः । मणिबन्धे वसुभ्यो नमः ।\nपृष्ठे हरये नमः । कुकुदि शम्भवे नमः ।\nशिरसि परमात्मने नमः । इत्यादिस्थानेषु त्रिपुण्ड्रं\nधारयेत् ॥\n\nत्रिनेत्रं त्रिगुणाधारं त्रयाणां जनकं प्रभुम् ।\nस्मरन्नमः शिवायेति ललाटे तत्त्रिपुण्ड्रकम्",
    "३०": "कूर्पराधः पितृभ्यां तु ईशानाभ्यां तथोपरि ।\nईशाभ्यां नम इत्युक्त्वा पार्श्वयोश्च त्रिपुण्ड्रकम्",
    "३१": "स्वच्छाभ्यां नम इत्युक्त्वा धारयेत्तत्प्रकोष्ठयोः ।\nभीमायेति तथा पृष्ठे शिवायेति च पार्श्वयोः",
    "३२": "नीलकण्ठाय शिरसि क्षिपेत्सर्वात्मने नमः ।\nपापं नाशयते कृत्स्नमपि जन्मान्तरार्जितम्",
    "३३": "कण्ठोपरि कृतं पापं नष्टं स्यात्तत्र धारणात् ।\nकर्णे तु धारणात्कर्णरोगादिकृतपातकम्",
    "३४": "बाह्वोबाहुकृतं पापं वक्षःसु मनसा कृतम् ।\nनाभ्यां शिश्नकृतं पापं पृष्ठे गुदकृतं तथा",
    "३५": "पार्श्वयोर्धारणात्पापं परस्त्र्यालिङ्गनादिकम् ।\nतद्भस्मधारणं कुर्यात्सर्वत्रैव त्रिपुण्ड्रकम्",
    "३६": "ब्रह्मविष्णुमहेशानां त्रय्यग्नीनां च धारणम् ।\nगुणलोकत्रयाणां च धारणं तेन वै श्रुतम्"
}