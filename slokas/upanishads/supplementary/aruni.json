{
    "१": "ॐ आप्यायन्त्विति शान्तिः ॥\n\nॐ आरुणिः प्राजापत्यः प्रजापतेर्लोकं जगाम । तं\nगत्वोवाच । केन भगवन्कर्माण्यशेषतो विसृजामीति ।\nतं होवाच प्रजापतिस्तव\nपुत्रान्भ्रातॄन्बन्ध्वादीञ्छिखां यज्ञोपवीतं यागं\nस्वाध्यायं\nभूर्लोकभुवर्लोकस्वर्लोकमहर्लोकजनोलोकतपोलोकसत्यलोकं\nचातलतलातलवितलसुतलरसातलमहातलपातालं ब्रह्माण्डं\nच विसृजेत् । दण्डमाच्छादनं चैव कौपीनं च\nपरिग्रहेत् । शेषं विसृजेदिति",
    "२": "गृहस्थो ब्रह्मचारी वा वानप्रस्थो वा उपवीतं भूमावप्सु\nवा विसृजेत् । लौकिकाग्नीनुदराग्नौ समारोपयेत् ।\nगायत्रीं च स्ववाचाग्नौ समारोपयेत् । कुटीचरो\nब्रह्मचारी कुटुंबं विसृजेत् । पात्रं विसृजेत् ।\nपवित्रं विसृजेत् । दण्डाॅंलोकांश्च विसृजेदिति होवाच\n। अत उर्ध्वममन्त्रवदाचरेत् । ऊर्ध्वगमनं विसृजेत् ।\nऔषधवदशनमाचरेत् । त्रिसन्ध्यादौ स्नानमाचरेत् ।\nसन्धिं समाधावात्मन्याचरेत् । सर्वेषु\nवेदेष्वारण्यकमावर्तयेदुपनिषदमावर्तयेदुपनिषदमावर्तय्\nएदिति",
    "३": "अथातः परमहंसपरिव्राजकानामासनशयनादिकं भूमौ\nब्रह्मचर्यं मृत्पात्रमलाम्बुपात्रं दारुपात्रं वा\nयतीनां\nकामक्रोधहर्षरोषलोभमोहदम्भदर्पेच्छासूयाममत्वाहङ्क्\nआरादीनपि परित्यजेत् । वर्षासु ध्रुवशीलोऽष्टौ\nमासानेकाकी यतिश्चरेत् द्वावेव वा विचरेद्द्वावेव वा\nविचरेदिति",
    "५": "स खल्वेवं यो विद्वान्सोपनयनादूर्ध्वमेतानि प्राग्वा त्यजेत्\n। पित्रं पुत्रमग्न्युपवीतं कर्म कलत्रं चान्यदपीह यतयो\nभिक्षार्थं ग्रामं प्रविशन्ति पाणिपात्रमुदरपात्रं वा ।\nॐ हि ॐ हि ॐ हीत्येतदुपनिषदं विन्यसेत् ॥\n\nखल्वेतदुपनिषदं विद्वान्य एवं वेद पालाशं\nबैल्वमाश्वत्थमौदुम्बरं दण्डं मौञ्जीं मेखलां\nयज्ञोपवीतं च त्यक्त्वा शूरो य एवं वेद । तद्विष्णोः\nपरमं पदं सदा पश्यन्ति सूरयः । दिवीव चक्षुराततम् ।\nतद्विप्रासो विपन्यवो जागृवांसः समिन्धते । विष्णोर्यत्परमं\nपदमिति । एवं निर्वाणानुशासनं वेदानुशासनं\nवेदानुशासनमिति"
}