{
    "१": "यत्र नात्मप्रपञ्चोऽयमपह्नवपदं गतः ।\nप्रतियोगिविनिर्मुक्तः परमात्मावशिष्यते ॥\n\nॐ भद्रं कर्णेभिः श्रुणुयाम देवाः । भद्रं पश्येमाक्षभिर्यजत्राः ।\nस्थिरैरङ्गैस्तुष्टुवाꣳसस्तनूभिः । व्यशेम देवहितं यदायुः ॥\n\nॐ शान्तिः शान्तिः शान्तिः ॥\n\nॐ अथाङ्गिरास्त्रिविधः पुरुषोऽजायतात्मान्तरात्मा परमात्मा चेति ।\nत्वक्चर्ममांसरोमाङ्गुष्ठाङ्गुल्यः पृष्ठवंशनखगुल्फोदर-\nनाभिमेढ्रकटूरुकपोलश्रोत्रभ्रूललाटबाहुपार्श्वशिरोऽक्षीणि भवन्ति\nजायते म्रियत इत्येष आत्मा ।\nअथान्तरात्मानाम पृथिव्यापस्तेजोवायुराकाशमिच्छाद्वेषसुखदुःख-\nकाममोहविकल्पानादिस्मृतिलिङ्गोदात्तानुदात्तह्र्स्वदीर्घप्लुतः\nखलितगर्जितस्फुटितमुदितनृत्तगीतवादित्रप्रलयविजृम्भितादिभिः\nश्रोता घ्राता रसयिता नेता कर्ता विज्ञानात्मा पुरुषः\nपुराणन्यायमीमांसाधर्मशास्त्राणीति श्रवणघ्राणाकर्षणकर्मविशेषणं\nकरोत्येषोऽन्तरात्मा ।\nअथ परमात्मा नाम यथाक्षर उपासनीयः ।\nस च प्राणायामप्रत्याहारधार्णाध्यानसमाधियोगानुमानात्मचिन्तकवटकणिका\nवा श्यामाकतण्डुलो वा वालाग्रशतसहस्रविकल्पनाभिः स लभ्यते\nनोपलभ्यते न जायते न म्रियते न शुष्यति न क्लिद्यते न दह्यते न कम्पते\nन भिद्यते न च्छिद्यते निर्गुणः साक्षिभूतः शुद्धो निरवयवात्मा केवलः\nसूक्ष्मो निर्ममो निरञ्जनो निर्विकारः शब्दस्पर्शरूपरसगन्धवर्जितो निर्विकल्पो\nनिराकाङ्क्षः सर्वव्यापी सोऽचिन्त्यो निर्वर्ण्यश्च पुनात्यशुद्धान्यपूतानि ।\nनिष्क्रियस्तस्य संसारो नास्ति ।\nआत्मसंज्ञः शिवः शुद्ध एक एवाद्वयः सदा ।\nब्रह्मरूपतया ब्रह्म केवलं प्रतिभासते",
    "२": "जगद्रूपतयाप्येतद्ब्रह्मैव प्रतिभासते ।\nविद्याविद्यादिभेदेन भावाभावादिभेदतः",
    "३": "गुरुशिष्यादिभेदेन ब्रह्मैव प्रतिभासते ।\nब्रह्मैव केवलं शुद्धं विद्यते तत्त्वदर्शने",
    "४": "न च विद्या न चाविद्या न जगच्च न चापरम् ।\nसत्यत्वेन जगद्भानं संसारस्य प्रवर्तकम्",
    "५": "असत्यत्वेन भानं तु संसारस्य निवर्तकम् ।\nघटोऽयमिति विज्ञातुं नियमः कोन्वपेक्षते",
    "६": "विना प्रमाणसुष्ठुत्वं यस्मिन्सति पदार्थधीः ।\nअयमात्मा नित्यसिद्धः प्रमाणे सति भासते",
    "७": "न देशं नापि कालं वा न शुद्धिं वाप्यपेक्षते ।\nदेवदत्तोऽहमित्येतद्विज्ञानं निरपेक्षकम्",
    "८": "तद्वद्ब्रह्मविदोऽप्यस्यब्रह्माहमिति वेदनम् ।\nभानुनेव जगत्सर्वं भास्यते यस्य तेजसा",
    "९": "अनात्मकमसत्तुच्छं किं नु तस्यावभासकम् ।\nवेदशास्त्रपुराणानि भूतानि सकलान्यपि",
    "१०": "येनार्थवन्ति तं किं नु विज्ञातारं प्रकाशयेत् ।\nक्षुधां देहव्यथां त्यक्त्वा बालः क्रीडति वस्तुनि",
    "११": "तथैव विद्वान्रमते निर्ममो निरहं सुखी ।\nकामान्निष्कामरूपी संचरत्येकचरो मुनिः",
    "१२": "स्वात्मनैव सदा तुष्टः स्वयं सर्वात्मना स्थितः ।\nनिर्धनोऽपि सदा तुष्टोऽप्यसहायो महाबलः",
    "१३": "नित्यतृप्तोऽप्यभुञ्जानोऽप्यसमः समदर्शनः ।\nकुर्वन्नपि न कुर्वाणश्चाभोक्ता फलभोग्यपि",
    "१४": "शरीर्यप्यशरीर्येष परिच्छिन्नोऽपि सर्वगः ।\nअशरीरं सदा सन्तमिदं ब्रह्मविदं क्वचित्",
    "१५": "प्रियाप्रिये न स्पृशतस्तथैव च शुभा शुभे ।\nतमसा ग्रस्तवद्भानादग्रस्तोऽपि रविर्जनैः",
    "१६": "ग्रस्त इत्युच्यते भ्रान्त्या ह्यज्ञात्वा वस्तुलक्षणम् ।\nतद्वद्देहादिबन्धेभ्यो विमुक्तं ब्रह्मवित्तमम्",
    "१७": "पश्यन्ति देहिवन्मूढाः शरीराभासदर्शनात् ।\nअहिनिर्ल्वयनीवायं मुक्तदेहस्तु तिष्ठति",
    "१८": "इतस्ततश्चाल्यमानो यत्किञ्चित्प्राणवायुना ।\nस्रोतसा नीयते दारु यथा निम्नोन्नतस्थलम्",
    "१९": "दैवेन नीयते देहो यथा कालोपभुक्तिषु ।\nलक्ष्यालक्ष्यगतिं त्यक्त्वा यस्तिष्ठेत्केवलात्मना",
    "२०": "शिव एव स्वयं साक्षादयं ब्रह्मविदुत्तमः ।\nजीवन्नेव सदा मुक्तः कृतार्थो ब्रह्मवित्तमः",
    "२१": "उपाधिनाशाद्ब्रह्मैव सद्ब्रह्माप्येति निर्द्वयम् ।\nशैलूषो वेषसद्भावाभावयोश्च यथा पुमान्",
    "२२": "तथैव ब्रह्मविच्छ्रेष्ठः सदा ब्रह्मैव नापरः ।\nघटे नष्टे यथा व्योम व्योमैव भवति स्वयम्",
    "२३": "तथैवोपाधिविलये ब्रह्मैव ब्रह्मवित्स्वयम् ।\nक्षीरं क्षीरे यथा क्षिप्तं तैलं तैले जलं जले",
    "२४": "संयुक्तमेकतां याति तथात्मन्यात्मविन्मुनिः ।\nएवं विदेहकैवल्यं सन्मात्रत्वमखण्डितम्",
    "२५": "ब्रह्मभावं प्रपद्यैष यतिर्नावर्तते पुनः ।\nसदात्मकत्वविज्ञानदग्धा विद्यादिवर्ष्मणः",
    "२६": "अमुष्य ब्रह्मभूतत्त्वाद्ब्रह्मणः कुत उद्भवः ।\nमायाक्लृप्तौ बन्धमोक्षौ न स्तः स्वात्मनि वस्तुतः",
    "२७": "यथा रज्जौ निष्क्रियायां सर्पाभासविनिर्गमौ ।\nअवृतेः सदसत्त्वाभ्यां वक्तव्ये बन्धमोक्षणे",
    "२८": "नावृत्तिर्ब्रह्मणः क्वाचिदन्याभावादनावृतम् ।\nअस्तीति प्रत्ययो यश्च यश्च नास्तीति वस्तुनि",
    "२९": "बुद्धेरेव गुणावेतौ न तु नित्यस्य वस्तुनः ।\nअतस्तौ मायया क्लृप्तौ बन्धमोक्षौ न चात्मनि",
    "३०": "निष्कले निष्क्रिये शान्ते निरवद्ये निरंजने ।\nअद्वितीये परे तत्त्वे व्योमवत्कल्पना कुतः",
    "३१": "न निरोधो न चोत्पत्तिर्न बद्धो न च साधकः ।\nन मुमुक्षुर्न वै मुक्त इत्येषा परमार्थता"
}