{
    "१": "ॐ यो वै रुद्रः स भगवान्यश्च ब्रह्मा तस्मै वै नमोनमः",
    "२": "",
    "३": "भूस्ते आदिर्मध्यं भुवः स्वस्ते शीर्षं विश्वरूपोऽसि ब्रह्मैकस्त्वं द्विधा\nत्रिधा वृद्धिस्तं शान्तिस्त्वं पुष्टिस्त्वं हुतमहुतं दत्तमदत्तं\nसर्वमसर्वं विश्वमविश्वं कृतमकृतं परमपरं परायणं च त्वम् ।\nअपाम सोमममृता अभूमागन्म ज्योतिरविदाम देवान् ।\nकिं नूनमस्मान्कृणवदरातिः किमु धूर्तिरमृतं मार्त्यस्य ।\nसोमसूर्यपुरस्तात् सूक्ष्मः पुरुषः ।\nसर्वं जगद्धितं वा एतदक्षरं प्राजापत्यं सूक्ष्मं\nसौम्यं पुरुषं ग्राह्यमग्राह्येण भावं भावेन सौम्यं\nसौम्येन सूक्ष्मं सूक्ष्मेण वायव्यं वायव्येन ग्रसति स्वेन\nतेजसा तस्मादुपसंहर्त्रे महाग्रासाय वै नमो नमः ।\nहृदिस्था देवताः सर्वा हृदि प्राणाः प्रतिष्ठिताः ।\nहृदि त्वमसि यो नित्यं तिस्रो मात्राः परस्तु सः । तस्योत्तरतः शिरो\nदक्षिणतः पादौ य उत्तरतः स ओङ्कारः य ओङ्कारः स प्रणवः\nयः प्रणवः स सर्वव्यापी यः सर्वव्यापी सोऽनन्तः\nयोऽनन्तस्तत्तारं यत्तारं तत्सूक्ष्मं तच्छुक्लं\nयच्छुक्लं तद्वैद्युतं यद्वैद्युतं तत्परं ब्रह्म यत्परं\nब्रह्म स एकः य एकः स रुद्रः य रुद्रः यो रुद्रः स ईशानः य\nईशानः स भगवान् महेश्वरः",
    "४": "अथ कस्मादुच्यत ओङ्कारो यस्मादुच्चार्यमाण एव\nप्राणानूर्ध्वमुत्क्रामयति तस्मादुच्यते ओङ्कारः ।\nअथ कस्मादुच्यते प्रणवः यस्मादुच्चार्यमाण एव\nऋग्यजुःसामाथर्वाङ्गिरसं ब्रह्म ब्राह्मणेभ्यः प्रणामयति\nनामयति च तस्मादुच्यते प्रणवः ।\nअथ कस्मादुच्यते सर्वव्यापी यस्मादुच्चार्यमाण एव\nसर्वांलोकान्व्याप्नोति स्नेहो यथा पललपिण्डमिव\nशान्तरूपमोतप्रोतमनुप्राप्तो व्यतिषक्तश्च तस्मादुच्यते सर्वव्यापी ।\nअथ कस्मादुच्यतेऽनन्तो यस्मादुच्चार्यमाण एव\nतिर्यगूर्ध्वमधस्ताच्चास्यान्तो नोपलभ्यते तस्मादुच्यतेऽनन्तः ।\nअथ कस्मादुच्यते तारं यस्मादुच्चारमाण एव\nगर्भजन्मव्याधिजरामरणसंसारमहाभयात्तारयति त्रायते\nच तस्मादुच्यते तारम् ।\nअथ कस्मादुच्यते शुक्लं यस्मादुच्चार्यमाण एव क्लन्दते\nक्लामयति च तस्मादुच्यते शुक्लम् ।\nअथ कस्मादुच्यते सूक्ष्मं यस्मादुच्चार्यमाण एव सूक्ष्मो भूत्वा\nशरीराण्यधितिष्ठति सर्वाणि चाङ्गान्यमिमृशति तस्मादुच्यते सूक्ष्मम् ।\nअथ कस्मादुच्यते वैद्युतं यस्मादुच्चार्यमाण एव व्यक्ते\nमहति तमसि द्योतयति तस्मादुच्यते वैद्युतम् ।\nअथ कस्मादुच्यते परं ब्रह्म यस्मात्परमपरं परायणं च\nबृहद्बृहत्या बृंहयति तस्मादुच्यते परं ब्रह्म ।\nअथ कस्मादुच्यते एकः यः सर्वान्प्राणान्संभक्ष्य\nसंभक्षणेनाजः संसृजति विसृजति तीर्थमेके व्रजन्ति\nतीर्थमेके दक्षिणाः प्रत्यञ्च उदञ्चः\nप्राञ्चोऽभिव्रजन्त्येके तेषां सर्वेषामिह सद्गतिः ।\nसाकं स एको भूतश्चरति प्रजानां तस्मादुच्यत एकः ।\nअथ कस्मादुच्यते रुद्रः यस्मादृषिभिर्नान्यैर्भक्तैर्द्रुतमस्य\nरूपमुपलभ्यते तस्मादुच्यते रुद्रः ।\nअथ कस्मादुच्यते ईशानः यः सर्वान्देवानीशते\nईशानीभिर्जननीभिश्च परमशक्तिभिः ।\nअमित्वा शूर णो नुमो दुग्धा इव धेनवः । ईशानमस्य जगतः\nस्वर्दृशमीशानमिन्द्र तस्थिष इति तस्मादुच्यते ईशानः ।\nअथ कस्मादुच्यते भगवान्महेश्वरः यस्माद्भक्ता ज्ञानेन\nभजन्त्यनुगृह्णाति च वाचं संसृजति विसृजति च\nसर्वान्भावान्परित्यज्यात्मज्ञानेन योगेश्वैर्येण महति महीयते\nतस्मादुच्यते भगवान्महेश्वरः । तदेतद्रुद्रचरितम्",
    "५": "एको ह देवः प्रदिशो नु सर्वाः पूर्वो ह जातः स उ गर्भे अन्तः ।\nस एव जातः जनिष्यमाणः प्रत्यङ्जनास्तिष्ठति सर्वतोमुखः ।\nएको रुद्रो न द्वितीयाय तस्मै य इमांल्लोकानीशत ईशनीभिः ।\nप्रत्यङ्जनास्तिष्ठति संचुकोचान्तकाले संसृज्य विश्वा\nभुवनानि गोप्ता ।\nयो योनिं योनिमधितिष्ठतित्येको येनेदं सर्वं विचरति सर्वम् ।\nतमीशानं पुरुषं देवमीड्यं निचाय्येमां शान्तिमत्यन्तमेति ।\nक्षमां हित्वा हेतुजालास्य मूलं बुद्ध्या सञ्चितं स्थापयित्वा तु रुद्रे ।\nरुद्रमेकत्वमाहुः शाश्वतं वै पुराणमिषमूर्जेण\nपशवोऽनुनामयन्तं मृत्युपाशान् ।\nतदेतेनात्मन्नेतेनार्धचतुर्थेन मात्रेण शान्तिं संसृजन्ति\nपशुपाशविमोक्षणम् ।\nया सा प्रथमा मात्रा ब्रह्मदेवत्या रक्ता वर्णेन यस्तां\nध्यायते नित्यं स गच्छेत्ब्रह्मपदम् ।\nया सा द्वितीया मात्रा विष्णुदेवत्या कृष्णा वर्णेन\nयस्तां ध्यायते नित्यं स गच्छेद्वैष्णवं पदम् । या सा\nतृतीया मात्रा ईशानदेवत्या कपिला वर्णेन यस्तां\nध्यायते नित्यं स गच्छेदैशानं पदम् ।\nया सार्धचतुर्थी मात्रा सर्वदेवत्याऽव्यक्तीभूता खं\nविचरति शुद्धा स्फटिकसन्निभा वर्णेन यस्तां ध्यायते\nनित्यं स गच्छेत्पदमनामयम् ।\nतदेतदुपासीत मुनयो वाग्वदन्ति न तस्य ग्रहणमयं पन्था\nविहित उत्तरेण येन देवा यान्ति येन पितरो येन ऋषयः\nपरमपरं परायणं चेति ।\nवालाग्रमात्रं हृदयस्य मध्ये विश्वं देवं जातरूपं वरेण्यम् ।\nतमात्मस्थं येनु पश्यन्ति धीरास्तेषां शान्तिर्भवति नेतरेषाम् ।\nयस्मिन्क्रोधं यां च तृष्णां क्षमां चाक्षमां हित्वा\nहेतुजालस्य मूलम् ।\nबुद्ध्या संचितं स्थापयित्वा तु रुद्रे रुद्रमेकत्वमाहुः ।\nरुद्रो हि शाश्वतेन वै पुराणेनेषमूर्जेण तपसा नियन्ता ।\nअग्निरिति भस्म वायुरिति भस्म जलमिति भस्म स्थलमिति भस्म\nव्योमेति भस्म सर्वंह वा इदं भस्म मन एतानि\nचक्षूंषि यस्माद्व्रतमिदं पाशुपतं यद्भस्म नाङ्गानि\nसंस्पृशेत्तस्माद्ब्रह्म तदेतत्पाशुपतं पशुपाश विमोक्षणाय",
    "६": "योऽग्नौ रुद्रो योऽप्स्वन्तर्य ओषधीर्वीरुध आविवेश । य इमा\nविश्वा भुवनानि चक्लृपे तस्मै रुद्राय नमोऽस्त्वग्नये ।\nयो रुद्रोऽग्नौ यो रुद्रोऽप्स्वन्तर्यो ओषधीर्वीरुध आविवेश ।\nयो रुद्र इमा विश्वा भुवनानि चक्लृपे तस्मै रुद्राय नमोनमः ।\nयो रुद्रोऽप्सु यो रुद्र ओषधीषु यो रुद्रो वनस्पतिषु । येन\nरुद्रेण जगदूर्ध्वंधारितं पृथिवी द्विधा त्रिधा धर्ता\nधारिता नागा येऽन्तरिक्षे तस्मै रुद्राय वै नमोनमः ।\nमूर्धानमस्य संसेव्याप्यथर्वा हृदयं च यत् ।\nमस्तिष्कादूर्ध्वं प्रेरयत्यवमानोऽधिशीर्षतः ।\nतद्वा अथर्वणः शिरो देवकोशः समुज्झितः ।\nतत्प्राणोऽभिरक्षति शिरोऽन्तमथो मनः ।\nन च दिवो देवजनेन गुप्ता न चान्तरिक्षाणि न च भूम इमाः ।\nयस्मिन्निदं सर्वमोतप्रोतं तस्मादन्यन्न परं किञ्चनास्ति ।\nन तस्मात्पूर्वं न परं तदस्ति न भूतं नोत भव्यं यदासीत् ।\nसहस्रपादेकमूर्ध्ना व्याप्तं स एवेदमावरीवर्ति भूतम् ।\nअक्षरात्संजायते कालः कालाद्व्यापक उच्यते ।\nव्यापको हि भगवान्रुद्रो भोगायमनो यदा शेते रुद्रस्तदा संहार्यते प्रजाः ।\nउच्छ्वासिते तमो भवति तमस आपोऽप्स्वङ्गुल्या मथिते\nमथितं शिशिरे शिशिरं मथ्यमानं फेनं भवति फेनादण्डं\nभवत्यण्डाद्ब्रह्मा भवति ब्रह्मणो वायुः वायोरोङ्कारः\nॐकारात्सावित्री सावित्र्या गायत्री गायत्र्या लोका भवन्ति ।\nअर्चयन्ति तपः सत्यं मधु क्षरन्ति यद्भुवम् ।\nएतद्धि परमं तपः ।\nआपोऽज्योती रसोऽमृतं ब्रह्म भूर्भुवः स्वरो नम इति",
    "७": "य इदमथर्वशिरो ब्राह्मणोऽधीते अश्रोत्रियः श्रोत्रियो भवति\nअनुपनीत उपनीतो भवति सोऽग्निपूतो भवति स वायुपूतो\nभवति स सूर्यपूतो भवति स सर्वेर्देवैर्ज्ञातो भवति स\nसर्वैर्वेदैरनुध्यातो भवति स सर्वेषु तीर्थेषु स्नातो\nभवति तेन सर्वैः क्रतुभिरिष्टं भवति गायत्र्याः\nषष्टिसहस्राणि जप्तानि भवन्ति इतिहासपुराणानां\nरुद्राणां शतसहस्राणि जप्तानि भवन्ति ।\nप्रणवानामयुतं जप्तं भवति । स चक्षुषः पङ्क्तिं पुनाति ।\nआ सप्तमात्पुरुषयुगान्पुनातीत्याह भगवानथर्वशिरः\nसकृज्जप्त्वैव शुचिः स पूतः कर्मण्यो भवति ।\nद्वितीयं जप्त्वा गणाधिपत्यमवाप्नोति ।\nतृतीयं जप्त्वैवमेवानुप्रविशत्यों सत्यमों सत्यमों सत्यम्",
    "८": "यो वै रुद्रः स भगवान्यश्च सोमस्तस्मै वै नमोनमः",
    "९": "यो वै रुद्रः स भगवान्ये चाष्टौ ग्रहास्तस्मै वै नमोनमः",
    "१०": "यो वै रुद्रः स भगवान्ये चाष्टौ प्रतिग्रहास्तस्मै वै नमोनमः",
    "११": "यो वै रुद्रः स भगवान्यच्च भूस्तस्मै वै नमोनमः",
    "१२": "यो वै रुद्रः स भगवान्यच्च भुवस्तस्मै वै नमोनमः",
    "१३": "यो वै रुद्रः स भगवान्यच्च स्वस्तस्मै वै नमोनमः",
    "१४": "यो वै रुद्रः स भगवान्यच्च महस्तस्मै वै नमोनमः",
    "१५": "यो वै रुद्रः स भगवान्या च पृथिवी तस्मै वै नमोनमः",
    "१६": "यो वै रुद्रः स भगवान्यच्चान्तरिक्षं तस्मै वै नमोनमः",
    "१७": "यो वै रुद्रः स भगवान्या च द्यौस्तस्मै वै नमोनमः",
    "१८": "यो वै रुद्रः स भगवान्याश्चापस्तस्मै वै नमोनमः",
    "१९": "यो वै रुद्रः स भगवान्यच्च तेजस्तस्मै वै नमोनमः",
    "२०": "यो वै रुद्रः स भगवान्यश्च कालस्तस्मै वै नमोनमः",
    "२१": "यो वै रुद्रः स भगवान्यश्च यमस्तस्मै वै नमोनमः",
    "२२": "यो वै रुद्रः स भगवान्यश्च मृत्युस्तस्मै वै नमोनमः",
    "२३": "यो वै रुद्रः स भगवान्यच्चामृतं तस्मै वै नमोनमः",
    "२४": "यो वै रुद्रः स भगवान्यच्चाकाशं तस्मै वै नमोनमः",
    "२५": "यो वै रुद्रः स भगवान्यच्च विश्वं तस्मै वै नमोनमः",
    "२६": "यो वै रुद्रः स भगवान्याच्च स्थूलं तस्मै वै नमोनमः",
    "२७": "यो वै रुद्रः स भगवान्यच्च सूक्ष्मं तस्मै वै नमोनमः",
    "२८": "यो वै रुद्रः स भगवान्यच्च शुक्लं तस्मै नमोनमः",
    "२९": "यो वै रुद्रः स भगवान्यच्च कृष्णं तस्मै वै नमोनमः",
    "३०": "यो वै रुद्रः स भगवान्यच्च कृत्स्नं तस्मै वै नमोनमः",
    "३१": "यो वै रुद्रः स भगवान्यच्च सत्यं तस्मै वै नमोनमः",
    "३२": "यो वै रुद्रः स भगवान्यच्च सर्वं तस्मै वै नमोनमः"
}