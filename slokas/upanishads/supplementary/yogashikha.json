{
    "१": "उपासनाप्रकारं मे ब्रूहि त्वं परमेश्वर ।\nयेन विज्ञातमात्रेण मुक्तो भवति संसृतेः",
    "२": "उपासनाप्रकारं ते रहस्यं श्रुतिसारकम् ।\nहिरण्यगर्भ वक्ष्यामि श्रुत्वा सम्यगुपासय",
    "३": "सुषुम्नायै कुण्डलीन्यै सुधायै चन्द्रमण्डलात् ।\nमनोन्मन्यै नमस्तुभ्यं महाशक्त्यै चिदात्मने",
    "४": "शतं चैका च हृदयस्य नाड्य-\nस्तासां मूर्धानमभिनिःसृतैका ।\nतयोर्ध्वमायन्नमृतत्वमेति\nविश्वङ्ङ्न्या उत्क्रमणे भवन्ति",
    "५": "एकोत्तरं नाडिशतं तासां मध्ये परा स्मृता ।\nसुषुम्ना तु परे लीना विरजा ब्रह्मरूपिणी",
    "६": "इत्युपनिषत् । इति योगशिखोपनिषदि षष्ठोऽध्यायः",
    "७": "प्राणान्सन्धारयेत्तस्मिन्नासाभ्यान्तरचारिणः ।\nभूत्वा तत्रायतप्राणः शनैरेव समभ्यसेत्",
    "८": "गुदस्य पृष्ठभागेऽस्मिन्वीणादण्डः स देहभृत् ।\nदीर्घास्तिदेहपर्यन्तं ब्रह्मनाडीति कथ्यते",
    "९": "तस्यान्ते सुषिरं सूक्ष्मं ब्रह्मनाडीति सूरभिः ।\nइडापिङ्गलयोर्मध्ये सुषुम्ना सूर्यरूपिणी",
    "१०": "सर्वं प्रतिष्ठितं तस्मिन्सर्वगं विश्वतोमुखम् ।\nतस्य मध्यगताः सूर्यसोमाग्निपरमेश्वराः",
    "११": "भूतलोका दिशः क्षेत्राः समुद्राः पर्वताः शिलाः ।\nद्वीपाश्च निम्नगा वेदाः शास्त्रविद्याकलाक्षराः",
    "१२": "स्वरमन्त्रपुराणानि गुणाश्चैते च सर्वशः ।\nबीजं बीजात्मकस्तेषां क्षेत्रज्ञः प्राणवायवः",
    "१३": "सुषुम्नान्तर्गतं विश्वं तस्मिन्सर्वं प्रतिष्ठितम् ।\nनानानाडीप्रसवगं सर्वभूतान्तरात्मनि",
    "१४": "ऊर्ध्वमूलमधःशाखं वायुमार्गेण सर्वगम् ।\nद्विसप्ततिसहस्राणि नाड्यः स्युर्वायुगोचराः",
    "१५": "सर्वमार्गेण सुषिरास्तिर्यञ्चः सुषिरात्मताः ।\nअधश्चोर्ध्वं च कुण्डल्याः सर्वद्वारनिरोधनात्",
    "१६": "वायुना सह जीवोर्ध्वज्ञानान्मोक्षमवाप्नुयात् ।\nज्ञात्वा सुषुम्नां तद्भेदं कृत्वा पायुं च मध्यगम्",
    "१७": "कृत्वा तु चैन्दवस्थाने घ्राणरन्ध्रे निरोधयेत् ।\nद्विसप्ततिसहस्राणि नाडीद्वाराणि पञ्जरे",
    "१८": "सुषुम्ना शाम्भवी शक्तिः शेषास्त्वन्ये निरर्थकाः ।\nहृल्लेखे परमानन्दे तालुमूले व्यवस्थिते",
    "१९": "अत ऊर्ध्वं निरोधे तु मध्यमं मध्यमध्यमम् ।\nउच्चारयेत्परां शक्तिं ब्रह्मरन्ध्रनिवासिनीम् ।\nयदि भ्रमरसृष्टिः स्यात्संसारभ्रमणं त्यजेत्",
    "२०": "गमागमस्थं गमनादिशून्यं\nचिद्रूपदीपं तिमिरान्धनाशम् ।\nपश्यामि तं सर्वजनान्तरस्थं\nनमामि हंसं परमात्मरूपम्",
    "२१": "अनाहतस्य शब्दस्य तस्य शब्दस्य यो ध्वनिः ।\nध्वनेरन्तर्गतं ज्योतिर्ज्योतिषोऽन्तर्गतं मनः ।\nतन्मनो विलयं याति तद्विष्णोः परमं पदम्",
    "२२": "केचिद्वदन्ति चाधारं सुषुम्ना च सरस्वती ।\nआधाराज्जायते विश्वं विश्वं तत्रैव लीयते",
    "२३": "तस्मात्सर्वप्रयत्नेन गुरुपादं समाश्रयेत् ।\nआधारशक्तिनिद्रायां विश्वं भवति निद्रया",
    "२४": "तस्यां शक्तिप्रबोधेन त्रैलोक्यं प्रतिबुध्यते ।\nआधारं यो विजानाति तमसः परमश्नुते",
    "२५": "तस्य विज्ञानमात्रेण नरः पापैः प्रमुच्यते",
    "२६": "आधारचक्रमहसा विद्युत्पुञ्जसमप्रभा ।\nतदा मुक्तिर्न सन्देहो यदि तुष्टः स्वयं गुरुः",
    "२७": "आधारचक्रमहसा पुण्यपापे निकृन्तयेत् ।\nआधारवातरोधेन लीयते गगनान्तरे",
    "२८": "आधारवातरोधेन शरीरं कंपते यदा ।\nआधारवातरोधेन योगी नृत्यति सर्वदा",
    "२९": "आधारवातरोधेन विश्वं तत्रैव दृश्यते ।\nसृष्टिमाधारमाधारमाधारे सर्वदेवताः ।\nआधारे सर्ववेदाश्च तस्मादाधारमाश्रयेत्",
    "३०": "आधारे पश्चिमे भागे त्रिवेणीसङ्गमो भवेत् ।\nतत्र स्नात्वा च पीत्वा च नरः पापात्प्रमुच्यते",
    "३१": "आहारे पश्चिमं लिङ्गं कवाटं तत्र विद्यते ।\nतस्योद्घाटनमात्रेण मुच्यते भवबन्धनात्",
    "३२": "आधारपश्चिमे भागे चन्द्रसूर्यौ स्थिरौ यदि ।\nतत्र तिष्ठति विश्वेशो ध्यात्वा ब्रह्ममयो भवेत्",
    "३३": "आधारपश्चिमे भागे मूर्तिस्तिष्ठति संज्ञया ।\nषट् चक्राणि च निर्भिद्य ब्रह्मरन्ध्राद्बहिर्गतम्",
    "३४": "वामदक्षे निरुन्धन्ति प्रविशन्ति सुषुम्नया ।\nब्रह्मरन्ध्रं प्रविश्यान्तस्ते यान्ति परमां गतिम्",
    "३५": "सुषुम्नायां यदा हंसस्त्वध ऊर्ध्वं प्रधावति ।\nसुषुम्नायां यदा प्राणं भ्रामयेद्यो निरन्तरम्",
    "३६": "सुषुम्नायां यदा प्राणः स्थिरो भवति धीमताम् ।\nसुषुम्नायां प्रवेशेन चन्द्रसूर्यौ लयं गतौ",
    "३७": "तदा समरसं भावं यो जानाति स योगवित् ।\nसुषुम्नायां यदा यस्य म्रियते मनसो रयः",
    "३८": "सुषुम्नायां यदा योगी क्षणैकमपि तिष्टति ।\nसुषुम्नायां यदा योगी क्षणार्धमपि तिष्ठति",
    "३९": "सुषुम्नायां यदा योगी सुलग्नो लवणाम्बुवत् ।\nसुषुम्नायां यदा योगी लीयते क्षीरनीरवत्",
    "४०": "भिद्यते च तदा ग्रन्थिश्चिद्यन्ते सर्वसंशयाः ।\nक्षीयन्ते परमाकाशे ते यान्ति परमां गतिम्",
    "४१": "गङ्गायां सागरे स्नात्वा नत्वा च मणिकर्णिकाम् ।\nमध्यनाडीविचारस्य कलां नार्हन्ति षोडशीम्",
    "४२": "श्रीशैलदर्शनान्मुक्तिर्वाराणस्यां मृतस्य च ।\nकेदारोदकपानेन मध्यनाडीप्रदर्शनात्",
    "४३": "अश्वमेधसहस्राणि वाजपेयशतानि च ।\nसुषुम्नाध्यानयोगस्य कलां नार्हन्ति षोडशीम्",
    "४४": "सुषुम्नायां सदा गोष्ठीं यः कश्चित्कुरुते नरः ।\nस मुक्तः सर्वपापेभ्यो निश्रेयसमवाप्नुयात्",
    "४५": "सुषुम्नैव परं तीर्थं सुषुम्नैव परं जपः ।\nसुषुम्नैव परं ध्यानं सुषुम्नैव परा गतिः",
    "४६": "अनेकयज्ञदानानि व्रतानि नियमास्तथा ।\nसुषुम्नाध्यानलेशस्य कलां नार्हन्ति षोडशीम्",
    "४७": "ब्रह्मरन्ध्रे महास्थाने वर्तते सततं शिवा ।\nचिच्छक्तिः परमादेवी मध्यमे सुप्रतिष्ठिता",
    "४८": "मायाशक्तिर्ललाटाग्रभागे व्योमाम्बुजे तथा ।\nनादरूपा पराशक्तिर्ललाटस्य तु मध्यमे",
    "४९": "भागे बिन्दुमयी शक्तिर्ललाटस्यापरांशके ।\nबिन्दुमध्ये च जीवात्मा सूक्ष्मरूपेण वर्तते",
    "५०": "हृदये स्थूलरूपेण मध्यमेन तु मध्यगे",
    "५१": "प्राणापानवशो जीवो ह्यधश्चोर्ध्वं च धावति ।\nवामदक्षिणमार्गेण चञ्चलत्वान्न दृश्यते",
    "५२": "आक्षिप्तो भुजदण्डेन यथोच्चलति कन्दुकः ।\nप्राणापानसमाक्षिप्तस्तथा जीवो न विश्रमेत्",
    "५३": "अपानः कर्षति प्राणं प्राणोऽपानं च कर्षति ।\nहकारेण बहिर्याति सकारेण विशेत्पुनः",
    "५४": "हंसहंसेत्यमुं मन्त्रं जीवो जपति सर्वदा ।\nतद्विद्वानक्षरं नित्यं यो जानाति स योगवित्",
    "५५": "कन्दोर्ध्वे कुण्डलीशक्तिर्मुक्तिरूपा हि योगिनाम् ।\nबन्धनाय च मूढानां यस्तां वेत्ति स योगवित्",
    "५६": "भूर्भुवःस्वरिमे लोकाश्चन्द्रसूर्याऽग्निदेवताः ।\nयासु मात्रासु तिष्ठन्ति तत्परं ज्योतिरोमिति",
    "५७": "त्रयः कालास्त्रयो देवास्त्रयो लोकास्त्रयः स्वराः ।\nत्रयो वेदाः स्थिता यत्र तत्परं ज्योतिरोमिति",
    "५८": "चित्ते चलति संसारो निश्चलं मोक्ष उच्यते ।\nतस्माच्चित्तं स्थिरीकुर्यात्प्रज्ञया परया विधे",
    "५९": "चित्तं कारणमर्थानां तस्मिन्सति जगत्त्रयम् ।\nतस्मिन्क्षीणे जगत्क्षीणं तच्चिकित्स्यं प्रयत्नतः",
    "६०": "मनोहं गगनाकारं मनोहं सर्वतोमुखम् ।\nमनोहं सर्वमात्मा च न मनः केवलः परः",
    "६१": "मनः कर्माणि जायन्ते मनो लिप्यति पातकैः ।\nमनश्चेदुन्मनीभूयान्न पुण्यं न च पातकम्",
    "६२": "मनसा मन आलोक्य वृत्तिशून्यं यदा भवेत् ।\nततः परं परब्रह्म दृश्यते च सुदुर्लभम्",
    "६३": "मनसा मन आलोक्य मुक्तो भवति योगवित् ।\nमनसा मन आलोक्य उन्मन्यन्तं सदा स्मरेत्",
    "६४": "मनसा मन आलोक्य योगनिष्ठः सदा भवेत् ।\nमनसा मन आलोक्य दृश्यन्ते प्रत्यया दश",
    "६५": "यदा प्रत्यया दृश्यन्ते तदा योगीश्वरो भवेत्",
    "६६": "बिन्दुनादकलाज्योतीरवीन्दुध्रुवतारकम् ।\nशान्तं च तदतीतं च परंब्रह्म तदुच्यते",
    "६७": "हसत्युल्लसति प्रीत्या क्रीडते मोदते तदा ।\nतनोति जीवनं बुद्ध्या बिभेति सर्वतोभयात्",
    "६८": "रोध्यते बुध्यते शोके मुह्यते न च सम्पदा ।\nकंपते शत्रुकार्येषु कामेन रमते हसन्",
    "६९": "स्मृत्वा कामरतं चित्तं विजानीयात्कलेवरे ।\nयत्र देशे वसेद्वायुश्चित्तं तद्वसति ध्रुवम्",
    "७०": "मनश्चन्द्रो रविर्वायुर्दृष्टिरग्निरुदाहृतः ।\nबिन्दुनादकला ब्रह्मन् विष्णुब्रह्मेशदेवताः",
    "७१": "सदा नादानुसन्धानात्संक्षीणा वासना भवेत् ।\nनिरञ्जने विलीयेत मरुन्मनसि पद्मज",
    "७२": "यो वै नादः स वै बिन्दुस्तद्वै चित्तं प्रकीर्तितम् ।\nनादो बिन्दुश्च चित्तं च त्रिभिरैक्यं प्रसादयेत्",
    "७३": "मन एव हि बिन्दुश्च उत्पत्तिस्थितिकारणम् ।\nमनसोत्पद्यते बिन्दुर्यथा क्षीरं घृतात्मकम्",
    "७४": "षट् चक्राणि परिज्ञात्वा प्रविशेत्सुखमण्डलम् ।\nप्रविशेद्वायुमाकृष्य तथैवोर्ध्वं नियोजयेत्",
    "७५": "वायुं बिन्दुं तथा चक्रं चित्तं चैव समभ्यसेत् ।\nसमाधिमेकेन समममृतं यान्ति योगिनः",
    "७६": "यथाग्निर्दारुमध्यस्थो नोत्तिष्ठेन्मथनं विना ।\nविना चाभ्यासयोगेन ज्ञानदीपस्तथा नहि",
    "७७": "घटमध्ये यथा दीपो बाह्ये नैव प्रकाशते ।\nभिन्ने तस्मिन् घटे चैव दीपज्वाला च भासते",
    "७८": "स्वकायं घटमित्युक्तं यथा जीवो हि तत्पदम् ।\nगुरुवाक्यसमाभिन्ने ब्रह्मज्ञानं प्रकाशते",
    "७९": "कर्णधारं गुरुं प्राप्य तद्वाक्यं प्लववदृढम् ।\nअभ्यासवासनाशक्त्या तरन्ति भवसागरम्",
    "८०": "मरुज्जयो यस्य सिद्धः सेवयेत्तं गुरुं सदा ।\nगुरुवस्त्रप्रसादेन कुर्यात्प्राणजयं बुधः",
    "८१": "वितस्तिप्रमितं दैर्घ्यं चतुरङ्गुलविस्तृतम् ।\nमृदुलं धवलं प्रोक्तं वेष्टनाम्बरलक्षणम्",
    "८२": "निरुध्य मारुतं गाढं शक्तिचालनयुक्तितः ।\nअष्टधा कुण्डलीभूतामृज्वीं कुर्यात्तु कुण्डलीम्",
    "८३": "पायोराकुञ्चनं कुर्यात्कुण्डलीं चालयेत्तदा ।\nमृत्युचक्रगतस्यापि तस्य मृत्युभयं कुतः",
    "८४": "एतदेव परं गुह्यं कथितं तु मया तव ।\nवज्रासनगतो नित्यमूर्ध्वाकुञ्चनमभ्यसेत्",
    "८५": "वायुना ज्वलितो वह्निः कुण्डलीमनिशं दहेत् ।\nसन्तप्ता साग्निना जीवशक्तिस्त्रैलोक्यमोहिनी",
    "८६": "प्रविशेच्चन्द्रतुण्डे तु सुषुम्नावदनान्तरे ।\nवायुना वह्निना सार्धं ब्रह्मग्रन्थिं भिनत्ति सा",
    "८७": "विष्णुग्रन्थिं ततो भित्त्वा रुद्रग्रन्थौ च तिष्ठति ।\nततस्तु कुम्भकैर्गाढं पूरयित्वा पुनःपुनः",
    "८८": "अथाभ्यसेत्सूर्यभेदमुज्जायीं चापि शीतलीम् ।\nभस्त्रां च सहितो नाम स्याच्चतुष्टयकुम्भकः",
    "८९": "बन्धत्रयेण संयुक्तः केवलप्राप्तिकारकः ।\nअथास्य लक्षणं सम्यक्कथयामि समासतः",
    "९०": "एकाकिना समुपगम्य विविक्तदेशं\nप्राणादिरूपममृतं परमार्थतत्त्वम् ।\nलघ्वाशिना धृतिमता परिभावितव्यं\nसंसाररोगहरमौषधमद्वितीयम्",
    "९१": "सूर्यनाड्या समाकृष्य वायुमभ्यासयोगिना ।\nविधिवत्कुम्भकं कृत्वा रेचयेच्छ्रीतरश्मिना",
    "९२": "उदरे बहुरोगघ्नं क्रिमिदोषं निहन्ति च ।\nमुहुर्मुहुरिदं कार्यं सूर्यभेदमुदाहृतम्",
    "९३": "नाडीभ्यां वायुमाकृष्य कुण्डल्याः पार्श्वयोः क्षिपेत् ।\nधारयेदुदरे पश्चाद्रेचयेदिडया सुधीः",
    "९४": "कण्ठे कफादि दोषघ्नं शरीराग्निविवर्धनम् ।\nनाडीजलापहं धातुगतदोषविनाशनम्",
    "९५": "गच्छतस्तिष्ठतः कार्यमुज्जायाख्यं तु कुम्भकम् ।\nमुखेन वायुं संगृह्य घ्राणरन्ध्रेण रेचयेत्",
    "९६": "शीतलीकरणं चेदं हन्ति पित्तं क्षुधां तृषम् ।\nस्तनयोरथ भस्त्रेव लोहकारस्य वेगतः",
    "९७": "रेच्येत्पूरयेद्वायुमाश्रमं देहगं धिया ।\nयथा श्रमो भवेद्देहे तथा सूर्येण पूरयेत्",
    "९८": "कण्ठसंकोचनं कृत्वा पुनश्चन्द्रेण रेचयेत् ।\nवातपित्तश्लेष्महरं शरीराग्निविवर्धनम्",
    "९९": "कुण्डलीबोधकं वक्त्रदोषघ्नं शुभदं सुखम् ।\nब्रह्मनाडीमुखान्तस्थकफाद्यर्गलनाशनम्",
    "१००": "सम्यग्बन्धुसमुद्भूतं ग्रन्थित्रयविभेदकम् ।\nविशेषेणैव कर्तव्यं भस्त्राख्यं कुम्भकं त्विदम्",
    "१०१": "बन्धत्रयमथेदानीं प्रवक्ष्यामि यथाक्रमम् ।\nनित्यं कृतेन तेनासौ वायोर्जयमवाप्नुयात्",
    "१०२": "चतुर्णामपि भेदानां कुम्भके समुपस्थिते ।\nबन्धत्रयमिदं कार्यं वक्ष्यमाणं मयहि तत्",
    "१०३": "प्रथमो मूलबन्धस्तु द्वितीयोड्डीयनाभिधः ।\nजालन्धारस्तृतीयस्तु लक्षणं कथयाम्यहम्",
    "१०४": "गुदं पार्ष्ण्या तु सम्पीड्य पायुमाकुञ्चलेद्बलात् ।\nवारंवारं यथा चोर्ध्वं समायाति समीरणः",
    "१०५": "प्राणापानौ नादबिन्दू मूलबन्धेन चैकताम् ।\nगत्वा योगस्य संसिद्धिं यच्छतो नात्र संशयः",
    "१०७": "कुम्भकान्ते रेचकादौ कर्तव्यस्तूड्डियानकः ।\nबन्धो येन सुषुम्नायां प्राणस्तूड्डीयते यतः ॥ १०६\nतस्मादुड्डीयनाख्योऽयं योगिभिः समुदाहृतः ।\nउड्डियानं तु सहजं गुरुणा कथितं सदा",
    "१०८": "अभ्यसेत्तदतन्द्रस्तु वृद्धोऽपि तरुणो भवेत् ।\nनाभेरूर्ध्वमधश्चापि त्राणं कुर्यात्प्रयत्नतः",
    "१०९": "षाण्मासमभ्यसेन्मृत्युं जयत्येव न संशयः ।\nपूरकान्ते तु कर्तव्यो बन्धो जालन्धराभिधः",
    "११०": "कण्ठसंकोचरूपोऽसौ वायुर्मार्गनिरोधकः ।\nकण्ठमाकुञ्च्य हृदये स्थापयेद्दृढमिच्छया",
    "१११": "बन्धो जालन्धराख्योऽयममृताप्यायकारकः ।\nअधस्तात्कुञ्चनेनाशु कण्ठसंकोचने कृते",
    "११२": "मध्ये पश्चिमतानेन स्यात्प्राणो ब्रह्मनाडिगः ।\nवज्रासनस्थितो योगी चालयित्वा तु कुण्डलीम्",
    "११३": "कुर्यादनन्तरं भस्त्रीं कुण्डलीमाशु बोधयेत् ।\nभिद्यन्ते ग्रन्थयो वंशे तप्तलोहशलाकया",
    "११४": "तथैव पृष्ठवंशः स्याद्ग्रन्थिभेदस्तु वायुना ।\nपिपीलिकायां लग्नायां कण्डूस्तत्र प्रवर्तते",
    "११५": "सुषुम्नायां तथाभ्यासात्सततं वायुना भवेत् ।\nरुद्रग्रन्थिं ततो भित्त्वा ततो याति शिवात्मकम्",
    "११६": "चन्द्रसूर्यौ समौ कृत्वा तयोर्योगः प्रवर्तते ।\nगुणत्रयमतीतं स्याद्ग्रन्थित्रयविभेदनात्",
    "११७": "शिवशक्तिसमायोगे जायते परमा स्थितिः ।\nयथा करी करेणैव पानीयं प्रपिबेत्सदा",
    "११८": "सुषुम्नावज्रनालेन पवमानं ग्रसेत्तथा ।\nवज्रदण्डसमुद्भूता मणयश्चैकविंशतिः",
    "११९": "सुषुम्नायां स्थितः सर्वे सूत्रे मणिगणा इव ।\nमोक्षमार्गे प्रतिष्ठानात्सुषुम्ना विश्वरूपिणी",
    "१२०": "यथैव निश्चितः कालश्चन्द्रसूर्यनिबन्धनात् ।\nआपूर्य कुम्भितो वायुर्बहिर्नो याति साधके",
    "१२१": "पुनःपुनस्तद्वदेव पश्चिमद्वारलक्षणम् ।\nपूरितस्तु स तद्द्वारैरीषत्कुम्भकतां गतः",
    "१२२": "प्रविशेत्सर्वगात्रेषु वायुः पश्चिममार्गतः ।\nरेचितः क्षीणतां याति पूरितः पोषयेत्ततः",
    "१२३": "यत्रैव जातं सकलेवरं मन-\nस्तत्रैव लीनं कुरुते स योगात् ।\nस एव मुक्तो निरहंकृतिः सुखी\nमूढा न जानन्ति हि पिण्डपातिनः",
    "१२४": "चित्तं विनिष्टं यदि भासितं स्या-\nत्तत्र प्रतीतो मरुतोऽपि नाशः ।\nन चेद्यदि स्यान्न तु तस्य शास्त्रं\nनात्मप्रतीतिर्न गुरुर्न मोक्षः",
    "१२५": "जलूका रुधिरं यद्वद्बलादाकर्षति स्वयम् ।\nब्रह्मनाडी तथा धातून्सन्तताभ्यासयोगतः",
    "१२६": "अनेनाभ्यासयोगेन नित्यमासनबन्धतः ।\nचित्तं विलीनतामेति बिन्दुर्नो यात्यधस्तथा",
    "१२७": "रेचकं पूरकं मुक्त्वा वायुना स्थीयते स्थिरम् ।\nनाना नादाः प्रवर्तन्ते संस्रवेच्चन्द्रमण्डलम्",
    "१२८": "नश्यन्ति क्षुत्पिपासाद्याः सर्वदोषास्ततस्तदा ।\nस्वरूपे सच्चिदानन्दे स्थितिमाप्नोति केवलम्",
    "१२९": "कथितं तु तव प्रीत्या ह्येतदभ्यासलक्षणम् ।\nमन्त्रो लयो हठो राजयोगोऽन्तर्भूमिकाः क्रमात्",
    "१३०": "एक एव चतुर्धाऽयं महायोगोऽभिधीयते ।\nहकारेण बहिर्याति सकारेण विशेत्पुनः",
    "१३१": "हंसहंसेति मन्त्रोऽयं सर्वैर्जीवश्च जप्यते ।\nगुरुवाक्यात्सुषुम्नायां विपरीतो भवेज्जपः",
    "१३२": "सोऽहंसोऽहमिति प्रोक्तो मन्त्रयोगः स उच्यते ।\nप्रतीतिर्मन्त्रयोगाच्च जायते पश्चिमे पथि",
    "१३३": "हकारेण तु सूर्यः स्यात्सकारेणेन्दुरुच्यते ।\nसूर्याचन्द्रमसोरैक्यं हठ इत्यभिधीयते",
    "१३४": "हठेन ग्रस्यते जाड्यं सर्वदोषसमुद्भवम् ।\nक्षेत्रज्ञः परमात्मा च तयोरैक्यं यदा भवेत्",
    "१३५": "तदैक्ये साधिते ब्रह्मंश्चित्तं याति विलीनताम् ।\nपवनः स्थैर्यमायाति लययोगोदये सति",
    "१३६": "लयात्सम्प्राप्यते सौख्यं स्वात्मानदं परं पदम् ।\nयोनिमध्ये महाक्षेत्रे जपाबन्धूकसंनिभम्",
    "१३७": "रजो वसति जन्तूनां देवीतत्त्वं समावृतम् ।\nरजसो रेतसो योगाद्राजयोग इति स्मृतः",
    "१३८": "अणिमादिपदं प्राप्य राजते राजयोगतः ।\nप्राणापानसमायोगो ज्ञेयं योगचतुष्टयम्",
    "१३९": "संक्षेपात्कथितं ब्रह्मन्नान्यथा शिवभाषितम् ।\nक्रमेण प्राप्यते प्राप्यमभ्यासादेव नान्यथा",
    "१४०": "एकेनैव शरीरेण योगाभ्यासाच्छनैःशनैः ।\nचिरात्सम्प्राप्यते मुक्तिर्मर्कटक्रम एव सः",
    "१४१": "योगसिद्धिं विना देहः प्रमादाद्यदि नश्यति ।\nपूर्ववासनया युक्तः शरीरं चान्यदाप्नुयात्",
    "१४२": "ततः पुण्यवशात्सिद्धो गुरुणा सह संगतः ।\nपश्चिमद्वारमार्गेण जायते त्वरितं फलम्",
    "१४३": "पूर्वजन्मकृताभ्यासात्सत्त्वरं फलमश्नुते ।\nएतदेव हि विज्ञेयं तत्काकमतमुच्यते",
    "१४४": "नास्ति काकमतादन्यदभ्यासाख्यमतः परम् ।\nतेनैव प्राप्यते मुक्तिर्नान्यथा शिवभाषितम्",
    "१४५": "हठयोगक्रमात्काष्ठासहजीवलयादिकम् ।\nनाकृतं मोक्षमार्गं स्यात्प्रसिद्धां पश्चिमं विना",
    "१४६": "आदौ रोगाः प्रणश्यन्ति पश्चाज्जाड्यं शरीरजम् ।\nततः समरसो भूत्वा चन्द्रो वर्षत्यनारतम्",
    "१४७": "धातूंश्च संग्रहेद्वह्निः पवनेन समन्ततः ।\nनाना नादाः प्रवर्तन्ते मार्दवं स्यात्कलेवरे",
    "१४८": "जित्वा वृष्ट्यादिकं जाड्यं खेचरः स भवेन्नरः ।\nसर्वज्ञोसौ भवेत्कामरूपः पवनवेगवान्",
    "१४९": "क्रीडते त्रिषु लिकेषु जायन्ते सिद्धयोऽखिलाः ।\nकर्पूरे लीयमाने किं काठिन्यं तत्र विद्यते",
    "१५०": "अहंकारक्षये तद्वद्देहे कठिना कुतः ।\nसर्वकर्ता च योगीन्द्रः स्वतन्त्रोऽनन्तरूपवान्",
    "१५१": "जीवन्मुक्तो महायोगी जायते नात्र संशयः ।\nद्विविधाः सिद्धयो लोके कल्पिताऽकल्पितास्तथा",
    "१५२": "रसौषधिक्रियाजालमन्त्राभ्यासाधिसाधनात् ।\nसिद्ध्यन्ति सिद्धयो यास्तु कल्पितास्ताः प्रकीर्तिताः",
    "१५३": "अनित्या अल्पवीर्यास्ताः सिद्धयः साधनोद्भवाः ।\nसाधनेन विनाप्येवं जायन्ते स्वत एव हि",
    "१५५": "स्वात्मयोगैकनिष्ठेषु स्वातन्त्र्याद्दीश्वरप्रियाः ।\nप्रभूताः सिद्धयो यास्ताः कल्पनारहिताः स्मृताः ॥ १५४।\nसिद्धानित्या महावीर्या इच्छारूपाः स्वयोगजाः ।\nचिरकालात्प्रजायन्ते वासनारहितेषु च",
    "१५६": "तास्तु गोप्या महायोगात्परमात्मपदेऽव्यये ।\nविना कार्यं सदा गुप्तं योगसिद्धस्य लक्षणम्",
    "१५७": "यथाकाशं समुद्दिश्य गच्छद्भिः पथिकैः पथि ।\nनाना तीर्थानि दृश्यन्ते नानामार्गास्तु सिद्धयः",
    "१५८": "स्वयमेव प्रजायन्ते लाभालाभविवर्जिते ।\nयोगमार्गे तथैवेदं सिद्धिजालं प्रवर्तते",
    "१५९": "परीक्षकैः स्वर्णकारैर्हेम सम्प्रोच्यते यथा ।\nसिधिभिर्लक्षयेत्सिद्धं जीवन्मुक्तं तथैव च",
    "१६०": "अलौकिकगुणस्तस्य कदाचिद्दृश्यते ध्रुवम् ।\nसिद्धिभिः परिहीनं तु नरं बद्धं तु लक्षयेत्",
    "१६१": "अजरामरपिण्डो यो जीवन्मुक्तः स एव हि ।\nपशुकुक्कुटकीटाद्या मृतिं सम्प्राप्नुवन्ति वै",
    "१६२": "तेषां किं पिण्डपातेन मुक्तिर्भवति पद्मज ।\nन बहिः प्राण आयाति पिण्डस्य पतनं कुतः",
    "१६३": "पिण्डपातेन या मुक्तिः सा मुक्तिर्न तु हन्यते ।\nदेहे ब्रह्मत्वमायाते जलानां सैन्धवं यथा",
    "१६४": "अनन्यतां यदा याति तदा मुक्तः स उच्यते ।\nविमतानि शरीराणि इन्द्रियाणि तथैव च",
    "१६५": "ब्रह्म देहत्वमापन्नं वारि बुद्बुदतामिव ।\nदशद्वार पुरं देहं दशनाडीमहापथम्",
    "१६६": "दशभिर्वायुभिर्व्याप्तं दशेन्द्रियपरिच्छदम् ।\nषडाधारापवरकं षडन्वयमहावनम्",
    "१६७": "चतुःपीठसमाकीर्णं चतुराम्नायदीपकम् ।\nबिन्दुनादमहालिङ्गं शिवशक्तिनिकेतनम्",
    "१६८": "देहं शिवालयं प्रोक्तं सिद्धिदं सर्वदेहिनाम् ।\nगुदमेढ्रान्तरालस्थं मूलाधारं त्रिकोणकम्",
    "१६९": "शिवस्य जीवरूपस्य स्थानं तद्धि प्रचक्षते ।\nयत्र कुण्डलिनीनाम परा शक्तिः प्रतिष्ठिता",
    "१७०": "यस्मादुत्पद्यते वायुर्यस्माद्वह्निः प्रवर्तते ।\nयस्मादुत्पद्यते बिन्दुर्यस्मान्नादः प्रवर्तते",
    "१७१": "यस्मादुत्पद्यते हंसो यस्मादुत्पद्यते मनः ।\nतदेतत्कामरूपाख्यं पीठं कामफलप्रदम्",
    "१७२": "स्वाधिष्ठानाह्वयं चक्रं लिङ्गमूले षडस्रके ।\nनाभिदेशे स्थितं चक्रं दशारं मणिपूरकम्",
    "१७३": "द्वादशारं महाचक्रं हृदये चाप्यनाहतम् ।\nतदेतत्पूर्णगिर्याख्यं पीठं कमलसंभव",
    "१७४": "कण्ठकूपे विशुद्ध्याख्यं यच्चक्रं षोडशास्रकम् ।\nपीठं जालन्धर नाम तिष्ठत्यत्र सुरेश्वर",
    "१७५": "आज्ञा नाम भ्रुवोर्मध्ये द्विदलं चक्रमुत्तमम् ।\nउड्यानाख्यं महापीठमुपरिष्टात्प्रतिष्ठितम्",
    "१७६": "चतुरस्रं धरण्यादौ ब्रह्मा तत्राधिदेवता ।\nअर्धचन्द्राकृति चलं विष्णुस्तस्याधिदेवता",
    "१७७": "त्रिकोणमण्डलं वह्नी रुद्रस्तस्याधिदेवता ।\nवायोर्बिम्बं तु षट्कोणमीश्वरोऽस्याधिदेवता",
    "१७८": "आकाशमण्डलं वृत्तं देवतास्य सदाशिवः ।\nनादरूपं भ्रुवोर्मध्ये मनसो मण्डलं विदुः"
}