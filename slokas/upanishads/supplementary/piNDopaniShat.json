{
    "१": "ॐ पूर्णमदः पूर्णमिदं पूर्णात्पूर्णमुदच्यते ।\nपूर्णस्य पूर्णमादाय पूर्णामेवाशिष्यते ॥\nॐ शान्तिः शान्तिः शान्तिः ॥\n\nॐ ॥\nदेवता ऋषयः सर्वे ब्रह्माणमिदमब्रुवन् ।\nमृतस्य दीयते पिण्डः कथं गृह्णन्त्य्चेतसः",
    "२": "भिन्ने पञ्चात्मके देहे गते पञ्चसु पञ्चधा ।\nहंसस्त्यक्त्वा गतो देहं कस्मिँस्थाने व्यवस्थितः",
    "३": "त्र्यहं वसति तोयेषु त्र्यहं वसति चाग्निषु ।\nत्र्यहमाकाशगो भूत्वा दिनमेकं तु वायुगः",
    "४": "प्रथमेन तु पिण्डेन कलनं तस्य सम्भवः ।\nद्वितीयेन तु पिण्डेन मांसत्वक्षोणितोद्भवः",
    "५": "तृतीयेन तु पिण्डेन मतिस्तस्याभिजायते ।\nचतुर्थेन तु पिण्डेन अस्थि मज्जा प्रजायते",
    "६": "पञ्चमेन तु पिण्डेन हस्ताङ्गुल्यः शिरो मुखम् ।\nषष्ठेन कृतपिण्डेन हृत्कण्ठं तालु जायते",
    "७": "सप्तमेन तु पिण्डेन दीर्घमायुः प्रजायते ।\nअष्टमेन तु पिण्डेन वाचं पुष्यति वीर्यवान्",
    "८": "नवमेन तु पिण्डेन सर्वेन्द्रियसमाहृतिः ।\nदशमेन तु पिण्डेन भावानां प्लवनं तथा ।\nपिण्डे पिण्डशरीरस्य पिण्डदानेन सम्भवः"
}