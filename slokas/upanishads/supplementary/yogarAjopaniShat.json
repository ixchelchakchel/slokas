{
    "२": "योगश्चतुर्विधः प्रोक्तो योगिभिस्तत्त्वदर्शिभिः ।\nआसनं प्राणसंरोधो ध्यानं चैव समाधिकः",
    "३": "एतच्चतुष्टयं विद्धि सर्वयोगेषु सम्मतम् ।\nब्रह्मीविष्णुशिवादीनां मन्त्रं जाप्यं विशारदैः",
    "४": "साध्यते मन्त्रयोगस्तु वत्सराजादिभिर्यथा ।\nकृष्णद्वैपायनाद्यैस्तु साधितो लयसंज्ञितः",
    "५": "नवस्वेव हि चक्रेषु लयं कृत्वा महात्मभिः ।\nप्रथमं ब्रह्मचक्रं स्यात् त्रिरावृत्तं भगाकृति",
    "६": "अपाने मूलकन्दारव्यं कामरूपं च तज्जगुः ।\nतदेव वह्निकुण्डं स्यात् तत्त्वकुण्डलिनी तथा",
    "७": "तां जीवरूपिणीं ध्यायेज्ज्योतिष्ठं मुक्तिहेतवे ।\nस्वाधिष्ठानं द्वितीयं स्याच्चक्रं तन्मध्यगं विदुः",
    "८": "पश्चिमाभिमुखं लिङ्गं प्रवालाङ्कुरसन्निभम् ।\nतत्रोद्रीयाणपीठेषु तं ध्यात्वाकर्षयेज्जगत्",
    "९": "तृतीयं नाभिचक्रं स्यात्तन्मध्ये तु जगत् स्थितम् ।\nपञ्चावर्ता मध्यशक्तिं चिन्तयेद्विद्युदाकृति",
    "१०": "तां ध्यात्वा सर्वसिद्धीनां भाजनं जायते बुधः ।\nचतुर्थं हृदये चक्रं विज्ञेयं तदधोमुखम्",
    "११": "ज्योतीरूपं च तन्मध्ये हंसं ध्यायेत् प्रयत्नतः ।\nतं ध्यायतो जगत् सर्वं वश्यं स्यान्नात्र संशयः",
    "१२": "पञ्चमं कण्ठचक्रं स्यात् तत्र वामे इडा भवेत् ।\nदक्षिणे पिङ्गला ज्ञेया सुषुम्ना मध्यतः स्थता",
    "१३": "तत्र ध्यात्वा शुचि ज्योतिः सिद्धीनां भाजनं भवेत् ।\nषष्ठं च तालुकाचक्रं घण्टिकास्थानमुच्यते",
    "१४": "दशमद्वारमार्गं तद्राजदन्तं च तज्जगुः ।\nतत्र शून्ये लयं कृत्वा मुक्तो भवति निश्चितम्",
    "१५": "भ्रूचक्रं सप्तमं विद्याद्बिन्दुस्थानं च तद्विदुः ।\nभ्रुवोर्मध्ये वर्तुलं च ध्यात्वा ज्योतिः प्रमुच्यते",
    "१६": "अष्टमं ब्रह्मरन्ध्रं स्यात् परं निर्वाणसूचकम् ।\nतं ध्यात्वा सूतिकाग्रामं धूमाकारं विमुच्यते",
    "१७": "तच्च जालन्धरं ज्ञेयं मोक्षदं नीलचेतसम् ।\nनवमं व्योमचक्रं स्यादश्रैः षोडशभिर्युतम्",
    "१८": "संविद्ब्रूयाच्च तन्मध्ये शक्तिरुद्धा स्थिता परा ।\nतत्र पूर्णां गिरौ पीठे शक्तिं ध्यात्वा विमुच्यते",
    "१९": "एतेषां नवचक्राणामेकैकं ध्यायतो मुनेः ।\nसिद्धयो मुक्तिसहिताः करस्थाः स्युर्दिने दिने",
    "२०": "एको दण्डद्वयं मध्ये पश्यति ज्ञानचक्षुषा ।\nकदम्बगोलकाकारं ब्रह्मलोकं व्रजन्ति ते",
    "२१": "ऊर्ध्वशक्तिनिपातेन अधःशक्तेर्निकुञ्चनात् ।\nमध्यशक्तिप्रबोधेन जायते परमं सुखं जायते परमं सुखम् । इति"
}