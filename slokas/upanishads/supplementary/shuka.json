{
    "१": "तत्त्वमसीत्यभेदवाचकमिदं ये जपन्ति\nते शिवस्सायुज्यमुक्तिभाजो भवन्ति ॥\n\nतत्पदमहामन्त्रस्य । परमहंसः ऋषिः ।\nअव्यक्तगायत्री छन्दः । परमहंसो देवता ।\nहं बीजम् । सः शक्तिः । सोऽहं कीलकम् ।\nमम सायुज्यमुक्त्यर्थे जपे विनियोगः ।\nतत्पुरुषाय अङ्गुष्ठाभ्यां नमः ।\nईशानाय तर्जनीभ्यां स्वाहा ।\nअघोराय मध्यमाभ्यां वषट्\nसद्योजाताय अनामिकाभ्यां हुम् ।\nवामदेवाय कनिष्ठिकाभ्यां वौषट् ।\nतत्पुरुषेशानाघोरसद्योजातवामदेवेभ्यो\nनमः करतलकरपृष्ठाभ्यां फट् ।\nएवं हृदयादिन्यासः ।\nभूर्भुवःसुवरोमिति दिग्बन्धः ॥\n\nध्यानम् ।\nज्ञानं ज्ञेयं ज्ञानगम्यादितीतं\nशुद्धं बुद्धं मुक्तमप्यव्ययं च ।\nसत्यं ज्ञानं सच्चिदानन्दरूपं\nध्यायेदेवं तन्महोभ्राजमानम् ॥\n\nत्वंपद महामन्त्रस्य विष्णुरृषिः ।\nगायत्री छन्दः । परमात्मा देवता ।\nऐं बीजम् । क्लीं शक्तिः । सौः कीलकम् ।\nमम मुक्त्यर्थे जपे विनियोगः ।\nवासुदेवाय अङ्गुष्ठाभ्यां नमः ।\nसङ्कर्षणाय तर्जनीभ्यां स्वाहा ।\nप्रद्युम्नाय मध्यमाभ्यां वषट् ।\nअनिरुद्धाय अनामिकाभ्यां हुम् ।\nवासुदेवाय कनिष्ठिकाभ्यां वौषट् ।\nवासुदेवसङ्कर्षणप्रद्युम्नानिरुद्धेभ्यः\nकरतलकरपृष्ठाभ्यां फट् ।\nएवं हृदयादिन्यासः ।\nभूर्भुवःसुवरोमिति दिग्बन्धः ॥\n\nध्यानम् ॥\n\nजीवत्वं सर्वभूतानां सर्वत्राखण्डविग्रहम् ।\nचित्ताहङ्कारयन्तारं जीवाख्यं त्वंपदं भजे ।\nअसिपदमहामन्त्रस्य मन ऋषिः ।\nगायत्री छन्दः । अर्धनारीश्वरो देवता ।\nअव्यक्तादिर्बीजम् । नृसिंहः शक्तिः ।\nपरमात्मा कीलकम् । जीवब्रह्मैक्यार्थे जपे विनियोगः ।\nपृथ्वीद्व्यणुकाय अङ्गुष्ठाभ्यां नमः ।\nअब्द्व्यणुकाय तर्जनीभ्यां स्वाहा ।\nतेजोद्व्यणुकाय मध्यमाभ्यां वषट् ।\nवायुद्व्यणुकाय अनामिकाभ्यं हुम् ।\nआकाशद्व्यणुकाय कनिष्ठिकाभ्यां वौषट् ।\nपृथिव्यप्तेजोवाय्वाकाशद्व्यणुकेभ्यः\nकरतलकरपृष्ठाभ्यां फट् ।\nभूर्भुवःसुवरोमिति दिग्बन्धः ॥\n\nध्यानम् ॥\n\nजीवो ब्रह्मेति वाक्यार्थं यावदस्ति मनःस्थितिः ।\nऐक्यं तत्त्वं लये कुर्वन्ध्यायेदसिपदं सदा ॥\n\nएवं महावाक्यषडङ्गान्युक्तानि ॥\n\nअथ रहस्योपनिषद्विभागशो वाक्यार्थश्लोकाः प्रोच्यन्ते ॥\n\nयेनेक्षते श‍ृणोतीदं जिघ्रति व्याकरोति च ।\nस्वाद्वस्वादु विजानाति तत्प्रज्ञानमुदीरितम्",
    "२": "चतुर्मुखेन्द्रदेवेषु मनुष्याश्वगवादिषु ।\nचैतन्यमेकं ब्रह्मातः प्रज्ञानं ब्रह्म मय्यपि",
    "३": "परिपूर्णः परात्मास्मिन्देहे विद्याधिकारिणि ।\nबुद्धेः साक्षितया स्थित्वा स्फुरन्नहमितीर्यते",
    "४": "स्वतः पूर्णः परात्मात्र ब्रह्मशब्देन वर्णितः ।\nअस्मीत्यैक्यपरामर्शस्तेन ब्रह्म भवाम्यहम्",
    "५": "एकमेवाद्वितीयं सन्नामरूपविवर्जितम् ।\nसृष्टेः पुराधुनाप्यस्य तादृक्त्वं तदितीर्यते",
    "६": "श्रोतुर्देहेन्द्रियातीतं वस्त्वत्र त्वंपदेरितम् ।\nएकता ग्राह्यतेऽसीति तदैक्यमनुभूयताम्",
    "७": "स्वप्रकाशापरोक्षत्वमयमित्युक्तितो मतम् ।\nअहङ्कारादिदेहान्तं प्रत्यगात्मेति गीयते",
    "८": "दृश्यमानस्य सर्वस्य जगतस्तत्त्वमीर्यते ।\nब्रह्मशब्देन तद्ब्रह्म स्वप्रकाशात्मरूपकम्",
    "९": "अनात्मदृष्टेरविवेकनिद्रा-\nमहं मम स्वप्नगतिं गतोऽहम् ।\nस्वरूपसूर्येऽभ्युदिते स्फुटोक्ते-\nर्गुरोर्महावाक्यपदैः प्रबुद्धः",
    "१०": "वाच्यं लक्ष्यमिति द्विधार्थसरणीवाच्यस्य हि त्वंपदे\nवाच्यं भौतिकमिन्द्रियादिरपि यल्लक्ष्यं त्वमर्थश्च सः ।\nवाच्यं तत्पदमीशताकृतमतिर्लक्ष्यं तु सच्चित्सुखा-\nनन्दब्रह्मतदर्थ एष च तयोरैक्यं त्वसीदं पदम्",
    "११": "त्वमिति तदिति कार्ये कारणे सत्युपाधौ\nद्वितयमितरथैकं सच्चिदानन्दरूपम् ।\nउभयवचनहेतु देशकालौ च हित्वा\nजगति भवति सोयं देवदत्तो यथैकः",
    "१२": "कार्योपाधिरयं जीवः कारणोपाधिरीश्वरः ।\nकार्यकारणतां हित्वा पूर्णबोधोऽवशिष्यते",
    "१३": "श्रवणं तु गुरोः पूर्वं मननं तदनन्तरम् ।\nनिदिध्यासनमित्येतत्पूर्णबोधस्य कारणम्",
    "१४": "अन्यविद्यापरिज्ञानमवश्यं नश्वरं भवेत् ।\nब्रह्मविद्यापरिज्ञानं ब्रह्मप्राप्तिकरं स्थितम्",
    "१५": "चतुर्णामपि वेदानां यथोपनिषदः शिरः ।\nइयं रहस्योपनिषत्तथोपनिषदां शिरः",
    "१६": "महावाक्यान्युपदिशेत्सषडङ्गानि देशिकः ।\nकेवलं न हि वाक्यानि ब्रह्मणो वचनं यथा ,, १५॥\n\nईश्वर उवाच ।\nएवमुक्त्वा मुनिश्रेष्ठ रहस्योपनिषच्छुक ।\nमया पित्रानुनीतेन व्यासेन ब्रह्मवादिना",
    "१७": "ततो ब्रह्मोपदिष्टं वै सच्चिदानन्दलक्षणम् ।\nजीवन्मुक्तः सदा ध्यायन्नित्यस्त्वं विहरिष्यसि",
    "१८": "यो वेदादौ स्वरः प्रोक्तो वेदान्ते च प्रतिष्ठितः ।\nतस्य प्रकृतिलीनस्य यः परः स महेश्वरः",
    "१९": "उपदिष्टः शिवेनेति जगत्तन्मयतां गतः ।\nउत्थाय प्रणिपत्येशं त्यक्ताशेषरिग्रहः",
    "२०": "परब्रह्मपयोराशौ प्लवन्निव ययौ तदा ।\nप्रव्रजन्तं तमालोक्य कृष्णद्वैपायनो मुनिः",
    "२१": "अनुव्रजन्नाजुहाव पुत्रविश्लेषकातरः ।\nप्रतिनेदुस्तदा सर्वे जगत्स्थावरजङ्गमाः",
    "२२": "तच्छृत्वा सकलाकारं व्यासः सत्यवतीसुतः ।\nपुत्रेण सहितः प्रीत्या परानन्दमुपेयिवान्"
}