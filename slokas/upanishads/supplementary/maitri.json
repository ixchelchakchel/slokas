{
    "१": "इति षष्ठः प्रपाठकः ॥\n\n\n\nप्रपाठक   ७ ।\nअग्निर्गायत्रं त्रिवृद्रथन्तरं वसन्तः प्राणो नक्षत्राणि\nवसवः पुरस्तादुद्यन्ति  तपन्ति  वर्षन्ति  स्तुवन्ति  पुनर्विश्नति\nअन्तर्विवएणेक्षन्ति  अचिन्त्योऽमूर्तो गभीरो\nगुणभुग्भयोऽनिर्वृत्तिर्योगीश्वरः\nसर्वज्ञो मघोऽप्रमेयोऽनाद्यन्तः  श्रीमान्  अजो  धीमाननिर्देश्यः\nसर्वसृक्  सर्वस्यात्मा  सर्वभुक्  सर्वस्येशानः\nसर्वस्यान्तरान्तरः",
    "२": "इन्द्रस्त्रिष्टुप् पञ्चदशो बृहद्ग्रीष्मो व्यानः सोमो रुद्रा दक्षिणत\nउद्यन्ति  तपन्ति  वर्षन्ति  स्तुवन्ति  पुनर्विशन्ति  अन्तर्विवरेण\nईक्षन्ति  :  अनाद्यन्तोऽपरिमितोऽपरिच्छिन्नोऽपरप्रयोज्यः\nस्वतन्त्रोऽलिङ्गोऽमूर्तोऽनन्तशक्तिर्धाता भास्करः",
    "३": "मरुतो जगती सप्तदशो वैरूपम्  वर्षा अपानः शुक्र\nआदित्याः पश्चादुद्यन्ति  तपन्ति  वर्षन्ति  स्तुवन्ति  पुनर्विशन्ति\nअन्तर्विवरेणेक्षन्ति  तच्छान्तमशब्दमभयमशोकमानन्दम्  तृप्तम्\n\nस्थिरमचलममृतमच्युतम्  ध्रुवम्  विष्णुसंज्ञितम्  सर्वापरं\nधाम",
    "४": "विश्वे देवा अनुष्टुबेकविंशो वैराजः शरत्समानो वरुणः साध्या\nउत्तरत उद्यन्ति  तपन्ति  वर्षन्ति  स्तुवन्ति  पुनर्विशन्ति\nअन्तर्विवरेणेक्षन्ति  अन्तःशुद्धः  पूतः  शून्यः  शान्तोऽप्राणो\nनिरात्मानन्तः",
    "५": "मित्रावरुणौ पङ्क्तिस्त्रिणवत्रयस्त्रिंशो शाक्वररैवते हेमन्त\nशिशिरा उदानोऽङ्गिरसश्चन्द्रमा ऊर्ध्वा उद्यन्ति  तपन्ति\nवर्षन्ति  स्तुवन्ति  पुनर्विशन्ति अन्तर्विवरेणेक्षन्ति  प्रणवाख्यं\nप्रणेतारम्\nभारूपम्  विगतनिद्रम्  विजरम्  विमृत्युम्  विशोकम्",
    "६": "शनिराहुकेतुरगरक्षोयक्षनरविहगशरभेभादयोऽधस्तादुद्यन्ति\nतपन्ति वर्षन्ति  स्तुवन्ति  पुनर्विशन्ति  अन्तर्विवरेणेक्षन्ति\nयः प्राज्ञो विधरणः सर्वान्तरोऽक्षरः  शुद्धः  पूतः  भान्तः\nक्षान्तः  शान्तः",
    "७": "एष हि खल्वात्मन्तर्हृदयेऽणीयानिद्धोऽग्निरिव\nविश्वरूपोऽस्यैवान्नमिदं\nसर्वमस्मिन्नोता इमाः प्रजाः  एष आत्मापहतपाप्मा विजरो\nविमृत्युर्विशोकोऽविचिकित्सोऽविपाशः सत्यसङ्कल्पः  सत्यकामः\nएष परमेश्वरः  एष भूताधिपतिः  एष भूतपालः  एष सेतुः\nविधरणः\nएष हि खल्वात्मेशानः  शम्भुर्भवओरुद्रः प्रजापतिर्\nविश्वसृखिरण्यगर्भः\nसत्यं प्राणो हंसः शस्ताच्युतो विष्णुर्नारायणः  यश्चैषोऽग्नौ\nयश्चायं\nहृदयेवयश्चासावादित्ये स एष एकः  तस्मै ते विश्वरूपाय सत्ये\nनभसि हिताय नमः",
    "८": "अथेदानीं ज्ञानोपसर्गा राजन्मोहजालस्यैष वै योनिः  यदस्वर्गैः\nसह स्वर्गस्यैष वाट्ये पुरस्तादुक्तेऽप्यधः स्तम्बेनाश्लिष्यन्ति\nअथ ये चान्ये ह नित्यप्रमुदिता नित्यप्रवसिता  नित्ययाचनका\nनित्यं शिल्पोपजीविनोऽथ ये चान्ये ह पुरयाचका अयाज्ययाचकाः\nशुद्रशिष्याः  शूद्रश्च शास्त्रविद्वांसोऽथ ये चान्ये ह\nचाटजटनटभटप्रव्रजितरङ्गावतारिणो राजकर्मणि पतितादयोऽथये\nचान्ये ह यक्षराक्षसभूतगणपिशाचोरगग्रहादीनामर्थं\nपुरस्कृत्य शमयाम इत्येवं ब्रुवाणा  अथ ये चान्ये ह वृथा\nकषायकुण्डलिनः कापालिनोऽथ ये चान्ये ह वृथा\nतर्कदृष्टान्तकुहकेन्द्रजालैर्वैदिकेषु परिस्थातुमिच्छन्ति  तैः सह\nन संवस्त्  प्रकाश्यभूता वै ते तस्करा अस्वर्ग्या इत्येवं ह्याह   :\nनैरात्म्यवादकुहकैर्मिथ्यादृष्टान्तहेतुभिः ।\nभ्राम्यन्लोको न जानाति वेदविद्यान्तरन्तु यत् ॥",
    "९": "बृहस्पतिर्वै शुक्रो भूत्वेन्द्रस्याभयायासुरेभ्यः\nक्षयायेमामविद्यामसृजत्\nतया शिवमशिवमित्युद्दिशन्त्यशिवं शिवमिति\nवेदादिशास्त्रहिंसकधर्माभिध्यानमस्त्विति\nवदन्ति  अतो नैनामभिधीयेतान्यथैषा बन्ध्येवैषा रतिमात्रं\nफलमस्या वृत्तच्युतस्येव नारम्भणीयेत्येवं ह्याह   :\nदूरमेते विपरीते विषूची  अविद्या या च विद्येति ज्ञाता ।\nविद्याभीप्सितुं नचिकेतसं मन्ये  न त्वा कामा बहवो लोलुपन्ते ॥\n\nविद्यां चाविद्यां च यस्तद्वेदोभयं सह ।\nअविद्यया मृत्युं तीर्त्वा विद्यया अमृतमश्नुते ॥\n\nअविद्यायामन्तरे वेष्ट्यमानाः  स्वयं धीराः पण्डितं मन्यमानाः ।\nदन्द्रम्यमानाः परियन्ति मूढा अन्धेनैव\nनीयमाना यथान्धाः ॥",
    "१०": "देवासुरा ह वै य आत्मकामा ब्रह्मणोऽन्तिकं प्रयाताः  तस्मै\nनमस्कृत्वोचुः  भगवन्  वयमात्मकामाः स त्वं नो ब्रूहीति\nअतश्चिरं ध्यात्वाऽमन्यतान्यतामानो वै तेऽसुरा\nअतोऽन्यतममेतेषामुक्तम्\nतदिमे मूढा\nउपजीवन्त्यभिष्वङ्गिणस्तर्याभिघातिनोऽनृताभिशंसिनः\nसत्यमिवानृतं पश्यन्तीन्द्रजालवदित्यतो यद्वेदेष्वाभिहितं तत्सत्यं\nयद्वेदेषूक्तं तद्विद्वांस उपजीवन्ति  तस्माद्ब्राह्मणो\nनावैदिकमधीयीतायमर्थः\nस्यादिति",
    "११": "एतद्वा व तत्स्वरूपं नभसः खेऽन्तर्भूतस्य यत्परं\nतेजस्तत्त्रेधाभिहितमग्ना आदित्ये प्राण एतद्वा व तत्स्वरूपं\nनभसः खेऽन्तर्भूतस्य यदोमित्येतदक्षरमनेनैव तदुद्बुध्न्यति\nउदयति  उच्छ्वसति  अजस्रं ब्रह्मधीयालम्बं वात्रैवैतत्समीरणे\nनभसि प्रसाखयैवोत्क्रम्य स्कधात्स्कन्धमनुसर्त्यप्सु प्रक्षेपको\nलवणस्येव घृतस्य\nचौष्ण्यमिवाभिध्यातुर्विस्तृतिरिवैतदित्यात्रोदाहरन्ति   :\nअथ कस्मादुच्यते वैद्युतो यस्मादुच्चारितमात्र एव सर्वं शरीरं\nविद्योतयति  तस्मादोमित्यनेनैतदुपासीतापरिमितं तेजः ।\n१   पुरुषश्चक्षुषो योऽयं दक्षिणोऽक्षिण्यवस्थितः ।\nइन्द्रोऽयमस्य जायेयं सव्ये चाक्षिण्यवस्थिता ॥\n\n२   समागमस्तयोरेव हृदयान्तर्गते सुषौ ।\nतेजस्तल्लोहितस्यात्र पिण्ड एवोभयोस्तयोः ॥\n\n३   हृदयादायाति तावच्चक्षुष्यस्मिन्प्रतिष्ठिता ।\nसारणी सा तयोर्नाडी द्वयोरेका द्विधा सती ॥\n\n४   मनः कायाग्निमाहन्ति स प्रेरयति मारुतम् ।\nमारुतस्तूरसि चरन्मन्द्रं जनयति स्वरम् ॥\n\n५   खजाग्नियोगाद् हृदि सम्प्रयुक्तमणोर्ह्यणुर्द्विरणुः कण्ठदेशे ।\nजिह्वाग्रदेशे त्र्यणुकं च विद्धि विनिर्गतं मातृकमेवमाहुः ॥\n\n६   न पश्यन्मृत्युम्ं पश्यति न रोगं नोत दुःखताम् ।\nसर्वं हि पश्यन्पश्यति सर्वमाप्नोति सर्वशः ॥\n\n७   चाक्षुषः स्वप्नचारी च सुप्तः सुप्तात्परश्च यः ।\nभेदाश्चैतेऽस्य चत्वारस्तेभ्यस्तुर्यं महत्तरम् ॥\n\n८   त्रिष्वेकपाच्चरेद्ब्रह्म त्रिपाच्चरति चोत्तरे ।\nसत्यानृतोपभोगार्थाः द्वैतीभावो महात्मन इति\nद्वैतीभावो महात्मन इति ॥",
    "१२": "अथान्यत्रापि उक्तम्  सर्वाणि ह वा इमानि भूतान्यहरहः\nप्रपतन्त्यन्नमभिजिघृक्षमाणानि  सूर्यो रश्मिभिराददात्यन्नं\nतेनासौ तपत्यन्नेनाभिषिक्ताः पचन्तीमे प्राणा  अग्निर्वा\nअन्नेनोज्ज्वलत्यन्नकामेनेदं प्रकल्पितं ब्रह्मणा\nअतोऽन्नमात्मेत्युपासीतेत्वेयं\nह्याह । अनाद्भूतानि जायन्ते  जातान्यन्नेन\nवर्धन्ते  अद्यतेऽत्ति च भूतानि\nतस्मादन्नं तदुच्यते",
    "१३": "अथान्यत्रापि उक्तम् : विश्वभृद्वै नामैषा तनुर्भगवतो\nविष्णोर्यदिदमन्नं  प्राणो वा अन्नस्य रसो मनः प्राणस्य\nविज्ञानं मनस  आनन्दं विज्ञानस्येति  अन्नवान्  प्राणवान्\nमनश्वान्  विज्ञानवान्  आनन्दवान् च भवति यो हैवं वेद\nयावान्तीह वै भूतान्यन्नमदन्ति तावत्स्वन्तस्थोऽन्नमत्ति यो हैवंवेद\n।\nअन्नमेव विजरन्नमन्नं संवननं स्मृतम् । अन्नं पशूनां\nप्राणोऽन्नं ज्येष्ठमन्नं भिषक् स्मृतम्",
    "१४": "अथान्यात्रप्युक्तम् : अन्नं वा अस्य सर्वस्य योनिः  कालश्चान्नस्य\nसूर्यो योनिः कालस्य  तस्यैतद्रूपं यन् निमेषादिकालात्सम्भृतं\nद्वादशात्मकं वत्सरमेतस्याग्नेयमर्धमर्धं वारुणं  मघाद्यं\nश्रविष्ठार्धमाग्नेयं क्रमेणोत्क्रमेण सार्पाद्यं श्रविष्ठार्धान्तं\nसौम्यम्  तत्रैकैकमात्मनो नवांशकं सचारकविधम्\nसौक्ष्म्यत्वादेतत्प्रमाणमनेनैव प्रमीयते हि कालः  न विना प्रमाणेन\nप्रमेयस्योपलब्धिः  प्रमेयोऽपि प्रमाणतां\nपृथक्त्वादुपैत्यात्मसम्बोधनार्थमित्येवं\nह्याह । यावत्यो वै कालस्य कलास्तावतीषु चरत्यसौ  यः कालं\nब्रह्मेत्युपासीत\nकालस्तस्यातिदूरमपसरतीति  एवं ह्याह   :\nकालात्स्रवन्ति भूतानि  कालाद्वृद्धिं प्रयान्ति च ।\nकाले चास्तं नियच्छन्ति कालो मूर्तिरमूर्तिमान् ॥",
    "१५": "द्वे वाव ब्रह्मणो रुपे कालश्चाकालश्चाथ यः\nप्रागादित्यात्सोऽकालोऽकालोऽथ\nय आदित्यद्यः स कालः  सकलः  सकलस्य वा एतद्रूपं यत्संवत्सरः\nसंवत्सरात्खल्वेवेमाः प्रजाः प्रजायन्ते  संवत्सरेणेह वै जाता\nविवर्धन्ते\nसंवत्सरे प्रत्यस्तं यन्ति  तस्मात्संवत्सरो वै प्रजापतिः कालोऽन्नं\nब्रह्मनीडमात्मा\nचेत्येवं ह्याह\nकालः पचति भूतानि सर्वाण्येव महात्मनि ।\nयस्मिन् तु पच्यते कालो यस्तं वेद स वेदवित् ॥",
    "१६": "विग्रहवानेष कालः सिन्धुराजः प्रजानाम्  एष तत्स्थः सविताख्यो\nयस्मादेवेमे चन्द्रर्क्षग्रह संवत्सरादयः सूयन्ते  अथैभ्यः\nसर्वमिदमत्र वा यत्किञ्चित्शुभाशुभं दृश्यन्तेह लोके\nतदेतेभ्यस्तस्मादादित्यात्मा ब्रह्माथ कालसंज्ञमादित्यमुपासीतादित्यो\nब्रह्मेत्येकेऽथ एवं ह्याह ।\nहोता भोक्ता हविर्मन्त्रो यज्ञो विष्णुः प्रजापतिः ।\nसर्वः कश्चित्प्रभुः साक्षी योऽमुष्मिन्भाति मण्डले ॥",
    "१७": "ब्रह्म ह वा इदमग्र आसीत्  एकोऽनन्तः  प्रागनन्तो दक्षिणोऽनन्तः\nप्रतीच्यनन्त उदीच्यनन्त ऊर्ध्वान्  चाऽवान् च सर्वतोऽनन्तः\nन ह्यास्य प्राच्यादि दिशः कल्पन्तेऽथ तिर्यग्वान् चोर्ध्वं वा\nअनूह्य एष परमात्माऽपरिमितोऽतर्क्योऽचिन्त्य एष आकाशात्मा\nएवैष कृत्स्नक्षय एको जागर्तीति  एतस्मादाकाशादेष खल्विदं\nचेतामात्रं बोधयति   अनेनैव चेदम् ध्यायते अस्मिन् च प्रत्यस्तं\nयाति   अस्यैतद्भास्वरं रूपं यदमुष्मिन्नादित्ये तपति  अग्नौ\nचाधुमके\nयज्ज्योतिश्चित्रतरमुदरस्तोऽथ वा यः पचत्यन्नम्   इत्येवं ह्याह\nयश्चैषोऽग्नौ\nयश्चायं हृदये यश्चासावादित्ये स एष एका इत्येकस्य हैकत्वमेति\nय एवं वेद",
    "१८": "तथा तत्प्रयोगकल्पः प्राणायामः प्रत्याहारो ध्यानं धारणा\nतर्कः समाधिः षडङ्गा इत्युच्यते योगः  अनेन यदा पश्यन्पश्यति\nरुक्मवर्णं कर्तारमीशं पुरुषं ब्रह्मयोनिम्   तदा विद्वान्पुण्यपापे\nविहाय परेऽव्यये सर्वमेकीकरोति  एवं ह्याह   :\nयथा पर्वतमादीप्तं   नाश्रयन्ति मृगद्विजाः ।\nतद्वद्ब्रह्मविदो दोषा   नाश्रयन्ति कदाचन ॥",
    "१९": "अथान्यत्राप्युक्तम्   : यदा वै बहिर्विद्वान्मनो नियम्येन्द्रियार्थान्\nच प्राणो निवेशयित्वा निःसङ्कल्पस्ततस्तिष्ठेत्  अप्राणादिह\nयस्मात्सम्भूतः प्राणसंज्ञको जीवस्तस्मात्प्राणो वै तुर्याख्ये\nधारयेत्प्राणम्  इत्येवं ह्याह   :\nअचित्तं चित्तमध्यस्तमचिन्त्यं गुह्यमुत्तमम् ।\nतत्र चित्तं निधायेत तच्च लिङ्गं निराश्रयम् ॥",
    "२०": "अथान्यत्राप्युक्तम्   : अतः परास्य धारणा  तालुरसनाग्रनिपीडना-\nद्वाङ्मनःप्राणनिरोधनाद्ब्रह्म तर्केण पश्यति  यदात्मनाऽऽत्मान-\nमणोरणीयांसं द्योतमानं मनःक्षयात्पश्यति तदात्मनात्मानं\nदृष्ट्वा निरात्मा भवति  निरात्मकत्वादसङ्ख्योऽयोनिश्चिन्त्यो\nमोक्षलक्षणमित्येतत्परं रहस्यम्  इत्येवं ह्याह    :\nचित्तस्य हि प्रसादेन हन्ति कर्म शुभाशुभम् ।\nप्रसन्नात्मात्मनि स्थित्वा सुखमव्ययमश्नुता इति ॥",
    "२१": "अथान्यत्राप्युक्तम्   :  ऊर्ध्वगा नाडी सुषुम्नाख्या\nप्राणसञ्चारिणी\nताल्वन्तर्विच्छिन्ना  तया प्राणोङ्कारमनोयुक्तयोर्ध्वमुत्क्रमेत्\nताल्वध्याग्रं\nपरिवर्त्य इन्द्रियाण्यसंयोज्य महिमा महिमानं निरीक्षेता  ततो\nनिरात्वकमेति\nनिरात्मकत्वान्न सुखदुःखभाग्भवति   केवलत्वं लभता इत्येवं\nह्याह   :\nपरः पूर्वं प्रतिष्ठाप्य निगृहीतानिलं ततः ।\nतीर्त्वा पारमपारेण पश्चाद्युञ्जीत मूर्ध्वनि ॥",
    "२२": "अथान्यत्राप्युक्तम्   :   द्वे वा व ब्रह्मणी अभिध्येये\nशब्दश्चाशब्दश्च\nअथ शब्देनैवाशब्दमाविष्क्रियते  अथ तत्र ओमिति\nशब्दोऽनेनोर्ध्वमुत्क्रान्तोऽशब्दे\nनिधनमेति  अथाहैषा गतिरेतदमृतम्  अतत्सायुज्यत्वम्\nनिर्वृतत्वम् तथा चेति\nअथ यथोर्णनाभिस्तन्तुनोर्ध्वमुत्क्रान्तोऽवकाशं लभतीत्येवं वा व\nखल्वासावभिध्याता ओमित्यनेनोर्ध्वमुत्क्रान्तः स्वातन्त्र्यं लभते\nअन्यथा परे शब्दवादिनः :\nश्रवणाङ्गुष्ठयोगेनान्तर्हृदयाकाशशब्दमाकर्णयन्ति  सप्तविधेयं\nतस्योपमा  यथा नद्यः किङ्किणी कांस्यचक्रकभेक विःकृन्दिका\nवृष्टिर्निवाते\nवदतीति  तं पृथग्लक्षणमतीत्य परेऽशब्देऽव्यक्ते ब्रह्मण्यस्तं\nगताः  तत्र तेऽपृथग्धर्मिणोऽपृथग्विवेक्या यथा सम्पन्ना\nमधुत्वं नानारसा इत्येवं ह्याह   :\nद्वे ब्रह्मणि वेदितव्ये  शब्दब्रह्म परां च यत् ।\nशब्दब्रह्मणि निष्णातः   परं ब्रह्माधिगच्छति ॥",
    "२३": "अथान्यत्राप्युक्तम्   :   यः शब्दस्तदोमित्येतदक्षरम्\nयदस्याग्रं तच्छान्तमशब्दमभयमशोकमानन्दं तृप्तं\nस्थिरमचलममृतमच्युतं ध्रुवं विष्णुसंज्ञितं  सर्वापरत्वाय\nतदेता उपसीतेत्येवं ह्याह   :\nयोऽसौ परापरो देवा   ॐकारो नाम नामतः ।\nनिःशब्दः शून्यभूतस्तु   मूर्ध्नि स्थाने ततोऽभ्यसेत् ॥",
    "२४": "अथान्यत्राप्युक्तम्   :   धनुः शरीरम्  ओमित्येतच्छरः\nशिखास्य मनः  तमोलक्षणं   भित्वा तमोऽतमाविष्टमागच्छति\nअथाविष्टं भित्वाऽलातचक्रमिव स्फुरन्तमादित्यवर्णमूर्जस्वन्तं\nब्रह्म तमसः पर्यमपश्यद्यदमुष्मिन्नादित्येऽथ सोमेऽग्नौ\nविद्युति विभाति   अथ खल्वेनं दृष्ट्वाऽमृतत्वं गच्छतीत्येवं\nह्याह   :\nध्यानमन्तःपरे तत्त्वे लक्ष्येषु च निधीयते ।\nअतोऽविशेषविज्ञानं विशेषमुपगच्छति ॥\n\nमानसे च विलीने तु यत्सुखं चात्मसाक्षिकम् ।\nतद्ब्रह्म चामृतं शुक्रं सा गतिर्लोक एव सः ॥",
    "२५": "अथान्यत्राप्युक्तम्   :   निद्रेवान्तर्हितेन्द्रियः शुद्धितमया\nधिया स्वप्न इव यः पश्यतीन्द्रियबिलेऽविवशः प्रणवाख्यं\nप्रणेतारं  भारूपं  विगतनिद्रं  विजरं  विमृत्युं  विशोकं\nच सोऽपि प्रणवाख्यः  प्रणेता  भारूपः  विगत निद्रः  विजरः\nविमृत्युर्विशोको भवतीत्येवं ह्याह   :\nएवं प्राणमथोङ्कारं यस्मात्सर्वमनेकधा ।\nयुनक्ति युञ्जते वापि यस्माद्योग इति स्मृतः ॥\n\nएकत्वं प्राणमनसोरिन्द्रियाणां तथैव च ।\nसर्वभावपरित्यागो योग इत्यभिधीयते ॥",
    "२६": "अथान्यत्राप्युक्तम्   :   यथा वाप्सु चारिणः शाकुनिकः\nसूत्रयन्त्रेणोद्धृत्योदरेऽग्नौ जुहोत्येवं वा व\nखल्विमान्प्राणानोमित्यनेनोद्धृत्यानामयेऽग्नौ जुहोति\nअतस्तप्तोर्विवसोऽथ यथा तप्तोर्वि सार्पिस्तृणकाष्ठसंस्पर्शे-\nनोज्ज्वलतीत्येवं वा व खल्वसावप्राणाख्यः प्राणसंस्पर्शेनोज्ज्वलति\nअथ यदुज्ज्वलत्येतद्ब्रह्मणो रूपं चैतद्विष्णोः परमं पदम्\nचैतद्रुद्रस्य रुद्रत्वमेतत्तदपरिमितधा चात्मानं विभज्य\nपूरयतीमां लोकानित्येवं ह्याह   :\nवह्नेश्च यद्वत्खलु विस्फुलिङ्गाः    सूर्यान्मयूखाश्च तथैव\nतस्य\nप्राणादयो वै पुनरेव तस्माद्      अभ्युच्चरन्तीह यथाक्रमेण ॥",
    "२७": "अथान्यत्राप्युक्तम् : ब्रह्मणो वा वैतत्तेजः परस्यामृतस्याशरीरस्य\nयच्छरीरस्यौष्ण्यमस्यैतद्घृतमथाविः सन् नभसि निहितं\nवैतदेकाग्रेणैवमन्तर्हृदयाकाशं विनुदन्ति यत्तस्य ज्योतिरिव\nसम्पद्यतीति  अतस्तद्भावम्  अचिरेणैति भूमावयस्पिण्डं निहितं\nयथाऽचिरेणैति भूमित्वम्  मृद्वत्संस्थमयस्पिण्डं\nयथाग्न्ययस्कारादयो\nनाभिभवन्ति प्रणश्यति चित्तं तथाश्रयेण सहैवमित्येवं ह्याह   :\nहृद्याकाशमयं कोशमानन्दं परमालयम् ।\nस्वं योगश्च ततोऽस्माकं तेजश्चैवाग्निसूर्ययोः ॥",
    "२८": "अथान्यत्राप्युक्तम्   :   भूतेन्द्रियार्थानतिक्रम्य ततः प्रव्रज्याज्यं\nधृतिदण्डं धनुर्गृहीत्वाऽनभिमानमयेन चैवेषुणा तं ब्रह्म\nद्वारपारं निहत्याद्यं संमोहमौली तृष्णेर्ष्याकुण्डली\nतन्द्रीराघवेत्र्यभिमानाध्यक्षः क्रोधज्यं प्रलोभदण्डं\nधनुर्गृहीत्वेच्छामयेन चैवेषुणेमानि खलु भूतानि हन्ति\nतं हत्वोंकारप्लवेनान्तर्हृदयाकाशस्य पारं तीर्त्वाविर्भूते\nअन्तराकाशे शनकैरवटैवावटकृद्धातुकामः संविशत्येवं\nब्रह्मशालां विशेत्  ततश्चतुर्जालं ब्रह्मकोशं प्रणुदेत्\nगुर्वागमेनेति  :\nअतः शुद्धः पूतः शून्यः शान्तोऽप्राणो निरात्माऽनन्तोऽक्षय्यः\nस्थिरः शाश्वतोऽजः स्वतन्त्रः स्वे महिम्नि तिष्ठति अतः स्वे महिम्नि\nतिष्ठमानम्  दृष्ट्वाऽवृत्तचक्रमिव सञ्चारचक्रमालोकयति\nइत्येवं ह्याह   :\nषड्भिर्मासैस्तु युक्तस्य नित्यमुक्तस्य देहिनः\nअनन्तः परमो गुह्यः सम्यग्योगः प्रवर्तते ॥\n\nरजस्तमोभ्यां विद्धस्य सुसमिद्धस्य देहिनः\nपुत्रदारकुटुम्बेषु सक्तस्य न कदाचन ॥",
    "२९": "एवमुक्त्वाऽन्तर्हृदयः शकायन्यस्तस्मै नमस्कृत्वाऽनया\nब्रह्मविद्यया राजन् ब्रह्मणः पन्थानमारूढाः पुत्राः\nप्रजापतेरिति  सन्तोषं द्वन्द्वतितिक्षां शान्तत्वं\nयोगाभ्यासादवाप्नोतीति\nएतद्गुह्यतमं नापुत्राय नाशिष्याय नाशान्ताय कीर्तयेदिति\nअनन्यभक्ताय सर्वगुणसम्पन्नाय दद्यात् ॥",
    "३०": "ॐ शुचौ देशे शुचिः सत्त्वस्थः सदधीयानः सद्वादी\nसद्ध्यायी सद्याजी स्यादिति । अतः सद्ब्रह्मणि सत्यभिलाषिणि\nनिर्वृत्त्योऽनस्तत्फलच्छिन्नपाशो निराशः परेष्वात्मवद्विगतभयो\nनिष्कामोऽक्षय्यमपरिमितं सुखमाक्रम्य तिष्ठति । परमं\nवै शेवधेरिव परस्योद्धरणं यन्निष्कामत्वम् । स हि सर्वकाममयः\nपुरुषोऽध्यवसायसङ्कल्पाभिमानलिङ्गो बद्दः । अतस्तद्विपरीतो मुक्तः ।\nअत्रैक आहुर्गुणः प्रकृतिभेदवशासध्यवसायात्मबन्धमुपागतो।\nअध्यवसायस्य दोषक्षयाद्धि मोक्षः  मनसा ह्येव पश्यति  मनसा\nश‍ृणोति  कामः सङ्कल्पो विचिकित्सा श्रद्धाऽश्रद्धा\nधृतिरधृतिर्ह्रीर्धीर्भीरित्येतत्सर्वं मन एव  गुणौघैरुह्यमानः\nकलुषीकृतश्चास्थिरश्चलो लुप्यमानः सस्पृहो\nव्यग्रश्चाभिमानित्वं\nप्रयात इति  अहं सो ममेदमित्येवं मन्यमानो निबध्नात्यात्मनात्मान्ं\nजालेनेव खेचरः । अतः पुरुषोऽध्यावसायसङ्कल्पाबिमानलिङ्गो बद्दः\nअतस्तद्विपरीतो मुक्तः  तस्मान्निरध्यवसायो निःसङ्कल्पो\nनिरभिमानस्तिष्ठेत्\nएतन्मोक्षलक्षणम्  एषात्र ब्रह्मपदवी एषोऽत्र द्वारविवरोऽनेनास्य\nतमसः पारं गमिष्यति । अत्र हि सर्वे कामाः समाहिता\nइत्यत्रोदाहरन्ति   :\nयदा पञ्चावतिष्ठन्ते ज्ञानानि मनसा सह ।\nबुद्धिश न विचेष्टते तामाहुः परमां गतिम् ॥\n\nएतदुक्त्वान्तर्हृदयः शाकायन्यस्तस्मै नमस्कृत्वा यथावदुपचारी\nकृतकृत्यो मरुदुत्तरायणं गतो  न ह्यत्रोद्वर्त्मना गतिः  एषोऽत्र\nब्रह्मपथः  सौरं स्द्वारं भित्त्वोर्द्ध्वेन विनिर्गता  इत्यत्रोदाहरन्ति\n:\nअनन्ता रश्मयस्तस्य दीपवद्यः स्थितो हृदि ।\nसितासिताः कद्रुनीलाः कपिला मृदुलोहिताः ॥\n\nऊर्ध्वमेकः स्थितस्तेषां यो भिभित्वा सूर्यमण्डलम् ।\nब्रह्मलोकमतिक्रम्य तेन यान्ति परां गतिम् ॥\n\nयदस्यान्यद्रश्मिशतमूर्ध्वमेव व्यवस्थितम् ।\nतेन देवनिकायानां स्वधामानि प्रपद्यते ॥\n\nये नैकरूपाश्चाधस्ताद्रश्मयोऽस्य मृदुप्रभाः ।\nइह कर्मोपभोगाय तैः संसरति सोऽवषः ।\nतस्मात्सर्गस्वर्गापवर्गहेतुर्भगवानसावादित्य इति ॥",
    "३१": "किमात्मकानि वा एतानीन्द्रियाणि प्रचरन्त्युद्गन्ता चैतेषामिह\nको नियन्ता वेत्याह । प्रत्याहात्मात्मकानीत्यात्मा ह्येषामुद्गन्ता\nवाप्सरसो भानवीयाश्च मरीचयो नाम  अथ पञ्चभिः\nरश्मिभिर्विषयानत्ति  कतम आत्मेति  योऽयं शुद्धः पूतः\nशून्यः शान्तादिलक्षणोक्तः स्वकैर्लिङ्गैरुपगृह्यः\nतस्यैतल्लिङ्गमलिङ्गस्याग्नेर्यदौष्ण्यमाविष्टं चापां यः\nशिवतमोरस इत्येके । अथ वाक्ष्रोत्रं चक्षुर्मनः प्राण इत्येके,\nअथ बुद्धिर्धृतिः स्मृतिः प्रज्ञा तदित्येके  अथ ते एतस्यैवं\nयथैवेह बीजस्याङ्कुरावाथधूमार्चिर्विष्फुलिङ्गा इवाग्नेश्चेति\nअत्रोदाहरन्ति   :\nवह्नेश्च यद्वत्खलु विष्फुलिङ्गाः\nसूर्यान्मयूखाश्च तथैव तस्य ।\nप्राणादयो वै पुनरेव तस्मा-\nदभ्युच्चरन्तीह यथाक्रमेण ॥",
    "३२": "तस्माद्वा एतस्मादात्मनि सर्वे प्राणाः  सर्वे लोकाः  सर्वे वेदाः\nसर्वे देवाः  सर्वाणि च भूतान्युच्चरन्ति तस्योपनिषत्सत्यस्य सत्यमिति\n\nअथ यथार्द्रैधाग्नेरभ्याहितस्य पृथग्धूमा निश्चरन्त्येवं वा\nएतस्य महतो\nभूतस्य निःश्वसितमेतद्यदृग्वेदो यजुर्वेदः सामवेदोऽथर्वाङ्गिरसा\nइतिहासः\nपुराणम्  विद्या उपनिषदः  श्लोकाः  सूत्राण्यनुव्याख्यानानि\nव्याख्यानान्यस्यैवैतानि विश्वा भूतानि",
    "३३": "पञ्चेष्टको वा एषोऽग्निः संवत्सरः तस्येमा इष्टका यो\nवसन्तो ग्रीष्मो वर्षाः शरद्धेमन्तः  स\nशिरःपक्षसीपृच्छपृष्टवान्\nएषोऽग्निः पुरुषविदः सेयं प्रजापतेः प्रथमा चितिः\nकरैर्यजमानमन्तरिक्षमुत्क्षिओप्त्वा वायवे प्रायच्छत्\nप्राणो वै वायुः  प्राणोऽग्निस्तस्येमा इष्टका यः प्राणो\nव्यानोऽपानः समान उदानः  स\nशिरःपक्षसीपृष्ठपुच्छवानेषोऽग्निः\nपुरुषविदस्तदिदमन्तरिक्षं प्रजापतेर्द्वितीया चितिः  करैर्यजमानं\nदिवमुत्क्षिप्तेन्द्राय प्रायच्छत्  असौ वा आदित्य इन्द्रः  सैषोऽग्निः\nतस्येमा इष्टका यदृग्यजुः सामाथर्वाङ्गिरसा इतिहासं पुराणं\nस शिरःपक्षसीपुच्छपृष्ठवानेषोऽग्निः पुरुषविदः  सैषा\nद्यौः प्रजापतेस्तृतीया चितिः  करैर्यजमानस्यात्मविदेऽवदानं\nकरोति  यथात्मविदुत्क्षिप्य ब्रह्मणे प्रायच्छत्\nतत्रानन्दी मोदी भवति",
    "३४": "पृथिवीगार्हपत्योऽन्तरिक्षं दक्षिणाग्निर्द्यौराहवनीयः\nतत एव पवमानपावकशुचय आविष्कृतमेतेनास्य\nयज्ञम्   यतः पवमानपावकशुचिसंघातो हि जाठरः\nतस्मादग्निर्यष्टव्यः चेतव्यः स्तोतव्योऽभिध्यातव्यः\nयजमानो हविर्गृहीत्वा देवताभिध्यानमिच्छति   :\nहिरण्यवर्णः शकुनो हृद्यादित्ये प्रतिष्ठितः\nमद्गुर्हंसस्तेजोवृषः सोऽस्मिन्नग्नौ यजामहे\nइति चापि मन्त्रार्थं विचिनोति । तत्सवितुर्वरेण्यं भर्गोऽस्याभिध्येयं\nयो बुद्ध्यन्तस्थो ध्यायीह मनःशान्तिपदमनुसरत्यात्मन्येव\nधत्तेऽत्रेमे श्लोका भवन्ति   :\n१   यथा निरिन्धनो वह्निः स्वयोनावुपशाम्यते\nतथा वृत्तिक्षयाच्चित्तं स्वयोनावुपशाम्यते ।\n२   स्वयोनावुपशान्तस्य मनसः सत्यकामतः\nइन्द्रियार्थविमूढस्यानृताः कर्मवशानुगाः ।\n३   चित्तमेव हि संसारम्  तत्प्रयत्नेन शोधयेत्\nयच्चित्तस्तन्मयो भवति गुह्यमेतत्सनातनम् ।\n४   चित्तस्य हि प्रसादेन हन्ति कर्म शुभाशुभम्\nप्रसन्नात्मात्मनि स्थित्वा सुखमव्ययमश्नुते ।\n५   समासक्तं यथा चित्तं जन्तोर्विषयगोचरे\nयद्येवं ब्रह्मणि स्यात्तत्को न मुच्येत बन्धनात् ।\n६   मनो हि द्विविधं प्रोक्तं शुद्धं चाशुद्धमेव च\nअशुद्धं कामसम्पर्कात् शुद्धं कामविवर्जितम् ।\n७   लय विक्षेपरहितं मनः कृत्वा सुनिश्चलम्\nयदा यात्यमनीभावं तदा तत्परमं पदम् ।\n८   तावन्मनो निरोद्धव्यं हृदि यावत्क्षयं गतम्\nएतज्ज्ञानं च मोक्षं च शेषान्ये ग्रन्थविस्तराः ।\n९   समाधिनिर्धौतमलस्य चेतसो निवेशितस्यात्मनि यत्सुखं भवेत्\nन शक्यते वर्णयितुं गिरा तदा स्वयं तदन्तःकरणेन गृह्यते ।\n१०  अपामापोऽग्निरग्नौ वा व्योम्नि व्योम न लक्षयेत्\nएवमन्तर्गतं यस्य मनः स परिमुच्यते ।\n११  मन एव मनुष्याणं कारणं बन्धमोक्षयोः\nबन्धाय विषयासंगिं मोक्षो निर्विषयं स्मृतम् ।\nअतोऽनग्निहोत्र्यनग्निचिदज्ञानभिध्यायिनां ब्राह्मणः\nपदव्योमानुस्मरणं विरुद्धम्  तस्मादग्निर्यष्टव्यः चेतव्यः\nस्तोतव्योऽभिध्यातव्यः",
    "३५": "नमोऽग्नये पृथिवी क्षिते लोकस्मृते लोकम्स्मै यजमानाय धेहि\nनमो वायवेऽन्तरिक्षक्षिते लोकस्मृते लकमस्मै यजमानाय धेहि\nनम आदित्याय दिविक्षिते लोकस्मृते लोकमस्मै यजमानाय धेहि\nनमो ब्रह्मणे सर्वक्षिते सर्वस्मृते सर्वमस्मै यजमानाय धेहि\nहिरण्मयेन पात्रेण सत्यस्यापिहितं मुखम्\nतत्त्वं पूषन्नपावृणु सत्यधर्माय विष्णवे\nयोऽसा आदित्ये पुरुषः सोऽसा अहम्  एष ह वै सत्यधर्मो यदादित्यस्य\nआदित्यत्वं तच्छुक्लम्  पुरुषम्  अलिङ्गम्  नभसोऽन्तर्गतस्य\nतेजसोंऽशमात्रमेतद्यदादित्यस्य मध्य इवेत्य् अक्षिण्यग्नौ\nचैतद्ब्रह्मैतदमृतमेतद्भर्गः एतत्सत्यधर्मो नभसोऽन्तर्गतस्य\nतेजसोंऽशमात्रमेतद्यदादित्यस्य मध्ये अमृतं यस्य हि सोमः प्राणा\nवा अप्ययंकुरा एतक़्द्ब्रह्मैतदमृतमेतद्भर्गः एतत्सत्यधर्मो\nनभसोऽन्तर्गतस्य तेजसोऽंशमात्रम्  एतद्यदादित्यस्य मध्ये\nयजुर्दीप्यत्यौमापोज्योतिरसोऽमृतंब्रह्म भूर्भुवः स्वरोम् ।\nअष्टपादं शुचिं हंसं त्रिसूत्रमणुमव्ययम्\nद्विधर्मोऽन्धं तेजसेन्धं सर्वं पश्यन्पश्यति\nनभसोऽन्तर्गतस्य तेजसोऽन्शमात्रमेतद्यदादित्यस्य मध्ये उदित्वा\nमयूखे भवत एतत्सवित्सत्यधर्म एतद्यजुरेतत्तप\nएतदग्निरेतद्वायुरेतत्प्राण\nएतदाप एतच्चन्द्रमा\nएतच्छुक्रमेतदमृतमेतद्ब्रह्मविषयमेतद्भानुरर्णवस्तस्मिन्नेव\nयजमानः सैन्धव इव व्लीयन्त एषा वै ब्रह्मैकतात्र हि सर्वे कामाः\nसमाहिता\nइत्यत्रोदाहरन्ति   :\nअंशुधारय इवाणुवातेरितः संस्फुरत्यसावन्तर्गः सुराणाम्  यो\nहैवंवित्स सवित्\nस द्वैतवित्  सैकधामेतः स्यात्तदात्मकश्च   :  ये विन्दव\nइवाभ्युच्चरन्त्यजस्रम्\nविद्युदिवाभ्रार्चिषः परमे व्योमन्  तेऽऋचिषो वै यशस\nआश्रयवासाज्जटाभिरूपा\nइव कृष्णवर्त्मनः",
    "३६": "द्वे वा व खल्वेते ब्रह्मज्योतिषो रूपके शान्तमेकं समृद्धं चैकम्\n\nअथ यच्छन्तं तस्याधारं खम्  अथ यत्समृद्धमिदं तस्यान्नम्\nतस्मान्मन्त्रौषधाज्यामिषपुरोडाशस्थालीपाकादिभिर्यष्टव्यमन्त-\nर्वेद्यामास्न्यवशिष्टैरन्नपानैश्चास्यमाहवनीयमिति मत्वा तेजसः\nसमृद्ध्यै पुण्यलोकविजित्यर्थायामृतत्वाय चात्रोदाहरन्ति   :\nअग्निहोत्रं जुहुयात्स्वर्गकामो यमराज्यमग्निष्टोमेनाभिययति\nसोमराज्यमुक्थेन  सूर्यराज्यं षोडशीना स्वाराज्यमतिरात्रेण\nप्राजापत्यमासहस्रसंवत्सरान्तक्रतुनेति   :\nवर्त्याधारस्नेहयोगाद्यथा दीपस्य संस्थितिः ।\nअन्तर्याण्डोपयोगादिमौ स्थितावात्मशिची तथा ॥",
    "३७": "तस्मादोमित्यनेनैतदुपासीतापरिमितं तेजस्तत्त्रेधभिहितमग्नावादित्ये\nप्राणेऽथैषा नाड्यन्नबहुमित्येषाग्नौ हुतमादित्यं गमयति  अतो यो\nरसोऽस्रवत् स उद्गीथं वर्षति  तेनेमे प्राणाः  प्राणेभ्यः प्रजा\nइत्यत्रोदाहरन्ति   :\nयद्धविरग्नौ हूयते तदादित्यं गमयति  तत्सूर्यो रश्मिभिर्वर्षति\nतेनान्नं भवति  अन्नाद्भूतानामुत्पत्तिरित्येवं ह्याह   :\nअग्नौ प्रास्ताहुतिः सम्यगादित्यमुपतिष्ठते ।\nआदित्याज्जायते वृष्टिर्वृष्टेरन्नं ततः प्रजाः ॥",
    "३८": "अग्निहोत्रं जुह्वानो लोभजालं भिनत्ति  अतः संमोहं छित्वा न\nक्रोधान्स्तुन्वानः काममभिध्यायमानस्ततश्चतुर्जालं\nब्रह्मकोशं भिन्ददतः परमाकाशमत्र हि सौर\nसौम्याग्नेयसात्विकानि मण्डलानि भित्त्वा ततः शुद्धः\nसत्त्वान्तरस्थमचलममृतमच्युतं ध्रुवं विष्णुसंज्ञितम्\nसर्वापरं धाम सत्यकामसर्वज्ञत्वसंयुक्तम्  स्वतन्त्रम्\nचैतन्यम्  स्वे महिम्नि तिष्ठमानं पश्यति अत्रोदाहरन्ति   :\nरविमध्ये स्थितः सोमः सोममध्ये हुताशनः ।\nतेजोमध्ये स्थितं सत्त्वं सत्त्वमध्ये स्थितोऽच्युतः ॥\n\nशरीरप्रादेशाङ्गुष्ठमात्रमणोरप्यन्वयं ध्यात्वातःपरमतां\nगच्छति  अत्र हि सर्वे कामाः समाहिता इति  अत्रोदाहरन्ति   :\nअङ्गुष्ठप्रादेशशरीरमात्रं प्रदीपप्रतापवद्विस्त्रिधा हि\nतद्ब्रह्माभिष्टूयमानं महो देवो भुवनान्याविवेश ।\nॐ नमो ब्रह्मणे नमः ॥"
}