{
    "१": "चतुर्मुखमुखाम्भोजवनहंसवधूर्मम ।\nमानसे रमतां नित्यं सर्वशुक्ला सरस्वती",
    "२": "नमस्ते शारदे देवि काश्मीरपुरवासिनि ।\nत्वामहं प्रार्थये नित्यं विद्यादानं च देहि मे",
    "३": "अक्षसूत्राङ्कुशधरा पाशपुस्तकधारिणी ।\nमुक्ताहारसमायुक्ता वाचि तिष्ठतु मे सदा",
    "४": "कम्बुकण्ठी सुताम्रोष्ठी सर्वाभरणभूषिता ।\nमहासरस्वती देवी जिह्वाग्रे संनिविश्यताम्",
    "५": "या श्रद्धा धारणा मेधा वाग्देवी विधिवल्लभा ।\nभक्तजिह्वाग्रसदना शमादिगुणदायिनी",
    "६": "नमामि यामिनीनाथलेखालङ्कृतकुन्तलाम् ।\nभवानीं भवसन्तापनिर्वापणसुधानदीम्",
    "७": "यः कवित्वं निरातङ्कं भुक्तिमुक्ती च वाञ्छति ।\nसोऽभैर्च्यैनां दशश्लोक्या नित्यं स्तौति सरस्वतीम्",
    "८": "तस्यैवं स्तुवतो नित्यं समभ्यर्च्य सरस्वतीम् ।\nभक्तिश्रद्धाभियुक्तस्य षण्मासात्प्रत्ययो भवेत्",
    "९": "ततः प्रवर्तते वाणी स्वेच्छया ललिताक्षरा ।\nगद्यपद्यात्मकैः शब्दैरप्रमेयैर्विवक्षितैः",
    "१०": "अश्रुतो बुध्यते ग्रन्थः प्रायः सारस्वतः कविः ।\nइत्येवं निश्चयं विप्राः सा होवाच सरस्वती",
    "११": "आत्मविद्या मया लब्ध्वा ब्रह्मणैव सनातनी ।\nब्रह्मत्वं मे सदा नित्यं सच्चिदानन्दरूपतः",
    "१२": "प्रकृतित्वं ततः सृष्टं सत्त्वादिगुणसाम्यतः ।\nसत्यमाभाति चिच्छाया दर्पणे प्रतिबिम्बवत्",
    "१३": "तेन चित्प्रतिबिम्बेन त्रिविधा भाति सा पुनः ।\nप्रकृत्यवच्छिन्नतया पुरुषत्वं पुनश्च ते",
    "१४": "शुद्धसत्त्वप्रधानायां मायायां बिम्बितो ह्यजः ।\nसत्त्वप्रधाना प्रकृतिर्मायेति प्रतिपाद्यते",
    "१५": "सा माया स्ववशोपाधिः सर्वज्ञस्येश्वरस्य हि ।\nवश्यमायत्वमेकत्वं सर्वज्ञत्वं च तस्य तु",
    "१६": "सात्विकत्वात्समष्टित्वात्साक्षित्वाज्जगतामपि ।\nजगत्कर्तुमकर्तुं वा चान्यथा कर्तुमीशते",
    "१७": "यः स ईश्वर इत्युक्तः सर्वज्ञत्वादिभिर्गुणैः ।\nशक्तिद्वयं हि मायाया विक्षेपावृतिरूपकम्",
    "१८": "विक्षेपशक्तिर्लिङ्गादिब्रह्माण्डान्तं जगत्सृजेत् ।\nअन्तर्दृग्दृश्ययोर्भेदं बहिश्च ब्रह्मसर्गयोः",
    "१९": "आवृणोत्यपरा शक्तिः सा संसारस्य कारणम् ।\nसाक्षिणः पुरतो भातं लिङ्गदेहेन संयुतम्",
    "२०": "चितिच्छायासमावेशाज्जीवः स्याद्व्यावहारिकः ।\nअस्य जीवत्वमारोपात्साक्षिण्यप्यवभासते",
    "२१": "आवृतौ तु विनष्टायां भेदे भातेऽपयाति तत् ।\nतथा सर्गब्रह्मणोश्च भेदमावृत्य तिष्ठति",
    "२२": "या शक्तिस्त्वद्वशाद्ब्रह्म विकृतत्वेन भासते ।\nअत्राप्यावृतिनाशेन विभाति ब्रह्मसर्गयोः",
    "२३": "भेदस्तयोर्विकारः स्यात्सर्गे न ब्रह्मणि क्वचित् ।\nअस्ति भाति प्रियं रूपं नाम चेत्यंशपञ्चकम्",
    "२४": "आद्यत्रयं ब्रह्मरूपं जगद्रूपं ततो द्वयम् ।\nअपेक्ष्य नामरूपद्वे सच्चिदानन्दतत्परः",
    "२५": "समाधिं सर्वदा कुर्याधृदये वाथ वा बहिः ।\nसविकल्पो निर्विकल्पः समाधिर्द्विविधो हृदि",
    "२६": "दृश्यशब्दानुभेदेन स विकल्पः पुनर्द्विधा ।\nकामाद्याश्चित्तगा दृश्यास्तत्साक्षित्वेन चेतनम्",
    "२८": "ध्यायद्दृश्यानुविद्धोऽयं समाधिः सविकल्पकः ।\nस्वानुभूतिरसावेशाद्दृश्यशब्दाद्यपेक्षितुः",
    "२९": "निर्विकल्पः समाधिः स्यान्निवान्तस्थितदीपवत् ।\nहृदीव बाह्यदेशेऽपि यस्मिन्कस्मिंश्च वस्तुनि",
    "३०": "समाधिराद्यसन्मात्रान्नामरूपपृथक्कृतिः ।\nस्तब्धीभावो रसास्वादात्तृतीयः पूर्ववन्मतः",
    "३१": "एतैः समाधिभिः षड्भिर्नयेत्कालं निरन्तरम् ।\nदेहाभिमाने गलिते विज्ञाते परमात्मनि ।\nयत्र यत्र मनो याति तत्र तत्र परामृतम्",
    "३२": "भिद्यते हृदयग्रन्थिश्छिद्यन्ते सर्वसंशयाः ।\nक्षीयन्ते चास्य कर्माणि तस्मिन्दृष्टे परावरे",
    "३३": "मयि जीवत्वमीशत्वं कल्पितं वस्तुतो नहि ।\nइति यस्तु विजानाति स मुक्तो नात्र संशयः"
}