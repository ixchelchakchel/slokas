raghunathadasagosvami


 श्रीश्रीग्रन्थकर्तुः प्रार्थना 
सुबलसखाधरपल्लव
     समुदितमधुमुग्धमधुरीलुब्धाम् ।
रुचिजितकञ्चनचित्रां
     काञ्चन चित्रां पिकीं वन्दे ॥ १॥

वृषरविजाधराबिम्बी
     फलरसपानोत्कमद्भुतं भ्रमरम् ।
धृतशिखिपिञ्छकचूलं
     पीतदुकूलं चिरं नौमि ॥ २॥

जितः सुधांशुर्यशसा ममेति
     गर्वं मूढ मा बत गोष्ठवीर ।
तवारिनरीनयनाम्बुपाली
     जिगाय तातं प्रसभं यतोऽस्य ॥ ३॥

कुञ्जे कुञ्जे पशुपवनितावाहिनीभिः समस्ता-
     त्स्वैरं कृष्णः कुसुमधनुषो राज्यचर्चां करोतु ।
एतत्प्रार्थ्यं सखि मम यथा चित्तहारी स धूर्तो
     बद्धं चेतस्त्यजति किमु वा प्राणमोषां करोति ॥ ४॥

इति श्रीरघुनाथदासगोस्वामिविरचितस्तवावल्यां
          श्रीश्रीग्रन्थकर्तुः प्रार्थना समाप्ता ।



