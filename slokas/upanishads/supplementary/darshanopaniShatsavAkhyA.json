{
    "१": "दशमः खण्डः\nसमाधिस्वरूपं\nअथातः सम्प्रवक्ष्यामि समाधि भवनाशनम् ।\nसमाधिः संविदुत्पत्तिः परजीवैकतां प्रति",
    "२": "नित्यः सर्वगतो ह्यात्मा कूटस्थो दोषवर्जितः ।\nएकः सन् भिद्यते भ्रान्त्या मायया न स्वरूपतः",
    "३": "तस्मादद्वैतमेवास्ति न प्रपञ्चो न संसृतिः ।\nयथाऽऽकाशो घटाकाशो मठाकाश इतीरितः",
    "४": "तथा भ्रान्तैर्द्विधा प्रोक्तो ह्यात्मा जीवेश्वरात्मना ।\nनाहं देहो न च प्राणो नेन्द्रियाणि मनो न हि",
    "५": "सदा साक्षिस्वरूपत्वाच्छिव एवास्मि केवलः ।\nइति धीर्या मुनिश्रेष्ठ सा समाधिरिहोच्यते",
    "६": "ध्यानप्रकारमुक्त्वा समाधिप्रकारमाह-- अथेति ॥ १-२॥\n\nयस्मादेवं तस्मात् । यथाऽऽकाश एव घटाकाशः ॥ ३-६॥\n\nब्रह्ममात्रावशषः\nसोऽहं ब्रह्म न संसारी न मत्तोऽन्यः कदाचन ।\nयथा फेनतरङ्गादि समुद्रादुत्थितं पुनः",
    "७": "यस्मादेवं तस्मात् मनः मत्तः पृथक् नास्ति",
    "८": "यस्यैवं परमात्माऽयं प्रत्यग्भूतः प्रकाशितः ।\nस तु याति च पुम्भावं स्वयं साक्षात् परामृतम्",
    "९": "यदा मनसि चैतन्यं भाति सर्वत्रगं सदा ।\nयोगिनोऽव्यवधानेन तदा सम्पद्यते स्वयम्",
    "१०": "इति दशमः खण्डः",
    "११": "यदा सर्वाणि भूतानि समाधिस्थो न पश्यति ।\nएकीभूतः परेणासौ तदा भवति केवलः",
    "१२": "यदा पश्यति चात्मानं केवलं परमार्थतः ।\nमायामानं जगत् कृत्स्नं तदा भवति निर्वृतिः",
    "१३": "इति ॥\n\nआख्यायिकामुपसंहरति---एवमिति ।\nइतिशब्दो दर्शनोपनिषत्परिसमाप्त्यर्थः",
    "१४": "प्रत्याहारः समाख्यातः साक्षाद्वेदान्तवेदिभिः ।\nएवमभ्यसतस्तस्य न किञ्चिदपि दुर्लभम्",
    "१५": "पूर्वपूर्वं प्रकुर्वीत यावदुत्थानसम्भवः ।\nसम्भवत्युत्तमे प्राज्ञः प्राणायामे सुखी भवेत्",
    "१६": "प्राणायामेन चित्तं तु शुद्धं भवति सुव्रत ।\nचित्ते शुद्धे शुचिः साक्षात् प्रत्यग्ज्योतिर्व्यवस्थितः",
    "१७": "प्राणश्चित्तेन संयुक्तः परमात्मनि तिष्ठति ।\nप्राणायामपरस्यास्य पुरुषस्य महात्मनः",
    "१८": "देहश्चोत्तिष्ठते तेन किञ्चिन्ज्ञानाद्विमुक्तता ।\nरेचकं पूरकं मुक्त्वा कुम्भकं नित्यमभ्यसेत्",
    "१९": "सर्वपापविनिर्मुक्तः सम्यन्ज्ञानमवाप्नुयात् ।\nमनोजवत्वमाप्नोति पलितादि च नश्यति",
    "२०": "प्राणायामैकनिष्ठस्य न किञ्चिदपि दुर्लभम् ।\nतस्मात् सर्वप्रयत्नेन प्राणायामान् समभ्यमेत्",
    "२१": "स्वेदादिसिद्धिमाह- प्रस्वेदेति ॥ १४-१७॥ उत्तिष्ठते भूतलात् ॥ १८-२० ॥\n\nरोगनिवर्तकप्राणायामभेदाः\nविनियोगान् प्रवक्ष्यामि प्राणायामस्य सुव्रत ।\nसन्ध्ययोर्ब्रह्मकालेऽपि मध्याह्ने वाऽथवा सदा",
    "२२": "बाह्यं प्राणं समाकृष्य पूरयित्वोदरेण च ।\nनासाग्रे नाभिमध्ये च पादाङ्गुष्ठे च धारणात्",
    "२३": "सर्वरोगविनिर्मुक्तो जीवेद्वर्षशतं नरः ।\nनासामधारणाद्वाऽपि जितो भवति सुव्रत",
    "२४": "सर्वरोगनिवृत्तिः स्यान्नाभिमध्ये तु धारणात् ।\nशरीरलघुता विप्र पादाङ्गुष्ठनिरोधनात्",
    "२५": "जिह्वया वायुमाकृष्य यः पिबेत् सततं नरः ।\nश्रमदाहविनिर्मुक्तो योगी नीरोगतामियात्",
    "२६": "जिह्वया वायुमाकृष्य जिह्वामूले निरोधयेत् ।\nपिबेदमृतमव्ययं सकलं सुखमाप्नुयात्",
    "२७": "इडया वायुमाकृष्य भ्रुवोर्मध्ये निरोधयेत् ।\nयः पिबेदमृतं शुद्धं व्याधिभिर्मुच्यते हि सः",
    "२८": "इडया वेदतत्त्वज्ञ तथा पिङ्गलयैव च ।\nनाभौ निरोधयेत्तेन व्याधिभिर्मुच्यते नरः",
    "२९": "मासमात्रं त्रिसन्ध्यायां जिह्वयाऽऽरोप्य मारुतम् ।\nअमृतं च पिबन्नाभौ मन्दमन्दं निरोधयेत्",
    "३०": "वातजाः पित्तजा दोषा नश्यन्त्येव न संशयः ।\nनासाभ्यां वायुमाकृष्य नेत्र द्वन्द्वे निरोधयेत्",
    "३१": "नेत्ररोगा विनश्यन्ति तथा श्रोत्रनिरोधनात् ।\nतथा वायुं समारोप्य धारयेच्छिरसि स्थितम्",
    "३२": "शिरोरोगा विनश्यन्ति सत्यमुक्तं हि साङ्कृते ।\nयोगसिद्ध्यन्तरायरोगनिरासकान् धारणाभेदानाह---विनियोगानिति । ब्राह्मकाले ब्राह्मे मुहूर्ते ॥ २१-३५॥\n\nषण्मुखीमुद्राभ्यासादिना वायुजयः\nस्वस्तिकासनमास्थाय समाहितमनास्तथा",
    "३३": "अपानमूर्ध्वमुत्थाप्य प्रणवेन शनैः शनैः ।\nहस्ताभ्यां धारयेत्सम्यक् कर्णादिकरणानि च",
    "३४": "अङ्गुष्ठाभ्यां मुने श्रोत्रे तर्जनीभ्यां तु चक्षुषी ।\nनासापुटावथान्याभ्यां प्रच्छाद्य करणानि वै",
    "३५": "आनन्दाविर्भवो यावत् तावन्मूर्धनि धारयेत् ।\nप्राणः प्रयात्यनेनैव ब्रह्मरन्ध्रं महामुने",
    "३६": "एवमभ्यसतस्तस्य जितो वायुर्भवेद्भृशम् ।\nएवं षण्मुखीमुद्राभ्यासतः ब्रह्मरन्ध्रमिति",
    "३७": "शिरोमध्यगते वायौ गिरिप्रस्रवणं यथा ।\nपश्चात् प्रीतो महाप्राज्ञ साक्षादात्मोन्मुखो भवेत्",
    "३८": "पुनस्तज्ज्ञाननिष्पत्तिर्योगात् संसारनिह्नुतिः ।\nदक्षिणोत्तरगुल्फेन सीविनीं पीडयेत् स्थिराम्",
    "३९": "सव्येतरेण गुल्फेन पीडयेद्बुद्धिमान् नरः ।\nजान्वोरधः स्थिता सन्धि स्मृत्वा देवं त्रियम्बकम्",
    "४०": "विनायकं च संस्मृत्य तथा वागीश्वरीं पुनः ।\nलिङ्गनालात् समाकृष्य वायुमप्यग्रतो मुने",
    "४१": "प्रणवेन नियुक्तेन बिन्दुयुक्तेन बुद्धिमान् ॥\n\nमूलाधारस्य विप्रेन्द्र मध्ये तं तु निरोधयेत्",
    "४२": "निरुध्य वायुना दीप्तो वह्निरूहति कुण्डलीम् ।\nपुनः सुषुम्नया वायुर्वह्निना सह गच्छति",
    "४३": "यथा तथा चन्द्रमण्डलगिरितः अमृतप्रवाहो जायते । तेन भ्रूमध्यस्थज्योतिर्लिङ्गमभिषिच्य तदमृतास्वादनतो योगी विमृत्युः भवति । ततः पश्चात् ॥ ३७-३८ ॥ दक्षिणेतरगुल्फाभ्यां सीविनी मेदगुदान्तराळस्थनाडी सम्पीडयन् जान्वोरधःस्थितसन्धि शिवलिङ्ग स्मृत्वा विनायकं वागीश्वरीं च ध्यात्वा ततो लिङ्गनालादित्यादि ॥ ३९-४२ ॥\n\nवायुजयचिह्नानि\nप्रस्वेदः प्रथमः पश्चात् कम्पनं मुनिपुङ्गव",
    "४४": "उत्थानं च शरीरस्य चिह्नमेतज्जितेऽनिले ।\nवायुजयसूचकचिहान्याह -प्रस्वेद इति ॥ ४३-४८॥\n\nवायुजयेन रोगपापविनाशवैराग्यपूर्विका ज्ञानोत्पत्तिः\nएवमभ्यसतस्तस्य मूलरोगो विनश्यति",
    "४५": "भगन्धरं च नष्टं स्यात् सर्वरोगाश्च साङ्कृते ।\nपातकानि विनश्यन्ति क्षुद्राणि च महान्ति च",
    "४६": "नष्टे पापे विशुद्धं स्याच्चित्तदर्पणमद्भुतम् ।\nपुनर्ब्रह्मादिभोगेभ्यो वैराग्यं जायते हृदि",
    "४७": "विरक्तस्य तु संसाराज्ज्ञानं कैवल्यसाधनम् ।\nतेन पाशापहानिः स्यात् ज्ञात्वा देवं सदाशिवम्",
    "४८": "ज्ञानामृतरसो येन सकृदास्वादितो भवेत् ।\nस सर्वकार्यमुत्सृज्य तत्रैव परिधावति",
    "४९": "ज्ञानस्वरूपमेवाहुर्जगदेतद्विचक्षणाः ।\nअर्थस्वरूपमज्ञानात् पश्यन्त्यन्ये कुदृष्टयः",
    "५०": "आत्मस्वरूपविज्ञानादज्ञानस्य परिक्षयः ।\nक्षीणेऽज्ञान महाप्राज्ञ रागादीनां परिक्षयः",
    "५१": "विचक्षणाः ज्ञानिनः ॥ ४९-५०॥ विमर्शनं विशोधनं विनाशनमित्यर्थः",
    "५२": "अत एवं तीर्थानीति",
    "५३": "बहिस्तीर्थात् परं तीर्थमन्तस्तीर्थं महामुने ।\nआत्मतीर्थं महातीर्थमन्यत्तीर्थं निरर्थकम्",
    "५४": "चित्तमन्तर्गतं दुष्टं तीर्थस्नानैर्न शुध्यति ।\nशतशोऽपि जलैर्धौतं सुराभाण्डमिवाशुचि",
    "५५": "न तथा भावतीर्थस्नानेनेत्याह--विषुवेति । भ्रूमध्यादिस्थानेषु स्वात्मलक्ष्यानुसन्धानतः शुद्धात्मैव भवतीत्यर्थः",
    "५६": "एवमात्मतीर्थस्नानानधिकारे[री] तीर्थपादचरणोदकस्पर्शतः शुद्धो भवतीत्याह-ज्ञानेति",
    "५७": "आत्मनि शिवदृष्टिः\nतीर्थे दाने जपे यज्ञे काष्ठे पाषाणके सदा ॥\n\nशिवं पश्यति मूढात्मा शिवे देहे प्रतिष्ठिते",
    "५८": "अन्तःस्थं मा परित्यज्य बहिष्ठं यस्तु सेवते ।\nहस्तस्थं पिण्डमुत्सृज्य लिहेत् कूर्परमात्मनः",
    "५९": "स्वाज्ञाः स्वातिरिक्तात्मानं द्रष्टुमिच्छन्ति, स्वज्ञाः स्वमात्मानं पश्यन्तीत्याह-- तीर्थे इति ॥ ५७-५८॥ अत एव शिवमिति । अयोगिजनानुकम्पया प्रतिमाऽपि विकल्पितेत्याह-अज्ञानामिति",
    "६०": "निर्विशेषं ब्रह्म यः पश्यति स तदेव भवतीत्याह ----अपूर्वमिति । यस्मात् पूर्वं कारणं परं कार्यं वा न विद्यते तत् कार्यकारणकलनाशून्यं ब्रह्म स्वमात्रमिति यः पश्यति स तन्मात्रमवशिष्यते इत्यर्थः",
    "६१": "यावच्चित्तशुद्धिः तावत् नरभावनया योगं युञ्जीत, ततः शुद्धावुदितायां नरभावं विहाय ब्रह्मभावेन वर्तस्वेत्याह-नाडीति",
    "६२": "यः कोऽप्येवमात्मानं जानाति स कृतकृत्यो भवतीत्याह --- अशरीरमिति",
    "६३": "स्वाज्ञानजभेददृष्ट्यपाये निर्भेदं ब्रह्म प्रसीदतीत्याह---विभेदेति । वस्तुतः कालत्रयेऽप्यसम्भवभेदः किं करिष्यति? स्वस्य लब्धात्मकत्वान्निर्भेदं ब्रह्मावशिष्यते इत्यर्थः"
}