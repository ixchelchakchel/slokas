{
    "२": "येन कर्माणि प्रचरन्ति धीरा यतो वाचा मनसा चारुयन्ति ।\nयत्सम्मितमनु संयन्ति प्राणिनस्तन्मे मनः शिवसङ्कल्पमस्तु",
    "३": "(यत्सम्मितं मनस्सञ्चरन्ति)\n\nयेन कर्माण्यपसो मनीषिणो यज्ञे कृण्वन्ति विदथेषु धीराः ।\nयदपूर्वं यक्षमन्तः प्रजानां तन्मे मनः शिवसङ्कल्पमस्तु",
    "४": "यत्प्रज्ञानमुत चेतो धृतिश्च यज्ज्योतिरन्तरमृतं प्रजासु ।\nयस्मान्न ऋते किञ्चन कर्म क्रियते तन्मे मनः शिवसङ्कल्पमस्तु",
    "५": "सुषारथिरश्वानिव यन्मनुष्यान्नेनीयतेऽभीशुभिर्वाजिन इव । (मनुष्यान्मेनियुतेपशुभिर्वाजिनीवान् )\nहृत्प्रतिष्ठं यदजिरं जविष्ठं तन्मे मनः शिवसङ्कल्पमस्तु",
    "६": "(हृत्प्रविष्टं, यदचरं)\n\nयस्मिन्नृचःसामयजूꣳषि यस्मिन् प्रतिष्ठिता रथनाभाविवाराः । (प्रतिष्ठारशनाभाविभाराः)\nयस्मिꣳश्चित्तꣳ सर्वमोतं प्रजानां तन्मे मनः शिवसङ्कल्पमस्तु",
    "७": "यदत्र षष्ठं त्रिशतꣳ सुवीरं यज्ञस्य गुह्यं नवनावमाय्यम् । (सुवीर्यं)\nदश पञ्च त्रिꣳशतं यत्परं च तन्मे मनः शिवसङ्कल्पमस्तु",
    "८": "यज्जाग्रतो दूरमुदैति दैवं तदु सुप्तस्य तथैवैति । (सर्वंतत्सुप्तस्य)\nदूरङ्गमं ज्योतिषां ज्योतिरेकं तन्मे मनः शिवसङ्कल्पमस्तु",
    "९": "येन द्यौः पृथिवी चान्तरिक्षं च ये पर्वताः प्रदिशो दिशश्च ।\nयेनेदं जगद्व्याप्तं प्रजानां तन्मे मनः शिवसङ्कल्पमस्तु",
    "१०": "येनेदं विश्वं जगतो बभूव ये देवापि महतो जातवेदाः ।\nतदेवाग्निस्तमसो ज्योतिरेकं तन्मे मनः शिवसङ्कल्पमस्तु",
    "११": "(तदेवाग्निस्तद्वायुस्तत्सूर्यस्तदुचन्द्रमास्तन्मे)\n\nये मनो हृदयं ये च देवा ये दिव्या आपो ये सूर्यरश्मिः ।\nते श्रोत्रे चक्षुषी सञ्चरन्तं तन्मे मनः शिवसङ्कल्पमस्तु",
    "१२": "अचिन्त्यं चाप्रमेयं च व्यक्ताव्यक्तपरं च यत ।\nसूक्ष्मात्सूक्ष्मतरं ज्ञेयं तन्मे मनः शिवसङ्कल्पमस्तु",
    "१३": "एका च दश शतं च सहस्रं चायुतं च\nनियुतं च प्रयुतं चार्बुदं च न्यर्बुदं च ।\nसमुद्रश्च मध्यं चान्तश्च परार्धश्च\nतन्मे मनः शिवसङ्कल्पमस्तु",
    "१४": "ये पञ्च पञ्चदश शतꣳ सहस्रमयुतं न्यर्बुदं च ।\nतेऽग्निचित्येष्टकास्तꣳ शरीरं तन्मे मनः शिवसङ्कल्पमस्तु",
    "१५": "(चित्तेष्टकास्तꣳ)\n\nवेदाहमेतं पुरुषं महान्तमादित्यवर्णं तमसः परस्तात् ।\nयस्य योनिं परिपश्यन्ति धीरास्तन्मे मनः शिवसङ्कल्पमस्तु",
    "१६": "यस्येदं धीराः पुनन्ति कवयो ब्रह्माणमेतं त्वा वृणुतमिन्दुम् । (यस्यैतं धीराः)\nस्थावरं जङ्गमं द्यौराकाशं तन्मे मनः शिवसङ्कल्पमस्तु",
    "१७": "परात्परतरं चैव यत्पराच्चैव यत्परम् । (तत्पराच्चैव)\nयत्परात्परतो ज्ञेयं तन्मे मनः शिवसङ्कल्पमस्तु",
    "१८": "परात्परतरो ब्रह्मा तत्परात्परतो हरिः । (परात्परतरं ब्रह्म)\nतत्परात्परतोऽधीशस्तन्मे मनः शिवसङ्कल्पमस्तु",
    "१९": "(यत्परात्परतोऽधीशं)\n\nया वेदादिषु गायत्री सर्वव्यापी महेश्वरी ।\nऋग्यजुस्सामाथर्वैश्च तन्मे मनः शिवसङ्कल्पमस्तु",
    "२०": "यो वै देवं महादेवं प्रयतः पुरुषोत्तमम् । (प्रणवश्शुचिः)\nयः सर्वे सर्ववेदैश्च तन्मे मनः शिवसङ्कल्पमस्तु",
    "२१": "प्रयतः प्रणवोङ्कारं प्रणवं पुरुषोत्तमम् ।\nओङ्कारं प्रणवात्मानं तन्मे मनः शिवसङ्कल्पमस्तु",
    "२२": "योऽसौ सर्वेषु वेदेषु पठ्यते ह्यज ईश्वरः ।\nअकायो निर्गुणो ह्यात्मा तन्मे मनः शिवसङ्कल्पमस्तु",
    "२३": "गोभिर्जुष्टं धनेन ह्यायुषा च बलेन च ।\nप्रजया पशुभिः पुष्कराक्षं तन्मे मनः शिवसङ्कल्पमस्तु",
    "२४": "त्र्यम्बकं यजामहे सुगन्धिं पुष्टिवर्धनम् ।\nउर्वारुकमिव बन्धनान्मृत्योर्मुक्षीय\nमाऽमृतात्तन्मे मनः शिवसङ्कल्पमस्तु",
    "२५": "कैलासशिखरे रम्ये शङ्करस्य शिवालये ।\nदेवतास्तत्र मोदन्ति तन्मे मनः शिवसङ्कल्पमस्तु",
    "२६": "कैलासशिखरावासा हिमवद्गिरि संस्थितम् ।\nनीलकण्ठं त्रिनेत्रं च तन्मे मनः शिवसंकल्पमस्तु",
    "२७": "विश्वतश्चक्षुरुत विश्वतोमुखो विश्वतोहस्त उत विश्वतस्पात् ।\nसं बाहुभ्यां नमति सम्पतत्रैर्द्यावापृथिवी\nजनयन् देव एकस्तन्मे मनः शिवसङ्कल्पमस्तु",
    "२८": "चतुरो वेदानधीयीत सर्वशास्त्रमयं विदुः ।\nइतिहासपुराणानां तन्मे मनः शिवसंकल्पमस्तु",
    "२९": "मा नो महान्तमुत मा नो अर्भकं मा न उक्षन्तमुत मा न उक्षितम् ।\nमानोऽवधीः पितरं मोत मातरं प्रिया मानस्तनुवो\nरुद्र रीरिषस्तन्मे मनः शिवसङ्कल्पमस्तु",
    "३०": "मानस्तोके तनये मा न आयुषि मा नो गोषु मा नो अश्वेषु रीरिषः ।\nवीरान्मा नो रुद्र भामितोऽवधीर्हविष्मन्तो\nनमसा विधेमते तन्मे मनः शिवसङ्कल्पमस्तु",
    "३१": "ऋतꣳ सत्यं परं ब्रह्म पुरुषं कृष्णपिङ्गलम् ।\nऊर्ध्वरेतं विरूपाक्षं विश्वरूपाय वै नमो\nनमस्तन्मे मनः शिवसङ्कल्पमस्तु",
    "३२": "कद्रुद्राय प्रचेतसे मीढुष्टमाय तव्यसे ।\nवोचेम शन्तमꣳ हृदे । सर्वो ह्येष रुद्रस्तस्मै रुद्राय\nनमो अस्तु तन्मे मनः शिवसङ्कल्पमस्तु",
    "३३": "ब्रह्मजज्ञानं प्रथमं पुरस्ताद्विसीमतः सुरुचो वेन आवः ।\nस बुध्निया उपमा अस्य विष्ठाः सतश्च योनिमसतश्च\nविवस्तन्मे मनः शिवसङ्कल्पमस्तु",
    "३४": "यः प्राणतो निमिषतो महित्वैक इद्राजा जगतो बभूव ।\nय ईशे अस्य द्विपदश्चतुष्पदः कस्मै देवाय\nहविषा विधेम तन्मे मनः शिवसङ्कल्पमस्तु",
    "३५": "य आत्मदा बलदा यस्य विश्वे उपासते प्रशिषं यस्य देवाः ।\nयस्य छायाऽमृतं यस्य मृत्युः कस्मै देवाय\nहविषा विधेम तन्मे मनः शिवसङ्कल्पमस्तु",
    "३६": "यो रुद्रो अग्नौ यो अप्सु य ओषधीषु यो रुद्रो विश्वा भुवनाऽऽविवेश ।\nतस्मै रुद्राय नमो अस्तु तन्मे मनः शिवसङ्कल्पमस्तु",
    "३७": "गन्धद्वारां दुराधर्षां नित्यपुष्टां करीषिणीम् ।\nईश्वरीꣳ सर्वभूतानां तामिहोपह्वये श्रियं\nतन्मे मनः शिवसङ्कल्पमस्तु",
    "३८": "नमकं चमकं चैव पुरुषसू᳚क्तं च यद्विदुः ।\nमहादेवं च तत्तुल्यं तन्मे मनः शिवसंकल्पमस्तु",
    "३९": "य इदꣳ शिवसङ्कल्पꣳ सदा ध्यायन्ति ब्राह्मणाः ।\nते परं मोक्षं गमिष्यन्ति तन्मे मनः शिवसङ्कल्पमस्तु",
    "१": "इति शिवसङ्कल्पोपनिषत् समाप्ता ।\n(शैव-उपनिषदः)\nशिवसङ्कल्पोपनिषत्\nॐ येनेदं भूतं भुवनं भविष्यत् परिगृहीतममृतेन सर्वम् ।\nयेन यज्ञस्त्रायते सप्तहोता तन्मे मनः शिवसङ्कल्पमस्तु"
}