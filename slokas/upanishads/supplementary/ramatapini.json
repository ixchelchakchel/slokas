{
    "१": "अथ हैनं भारद्वाजो याज्ञवल्क्यमुपसमेत्योवाच\nश्रीराममन्त्रराजस्य माहात्म्यमनुब्रूहीति । स होवाच याज्ञवल्क्यः ।\nस्वप्रकाशः परंज्योतिः स्वानुभूत्यैकचिन्मयः ।\nतदेव रामचन्द्रस्य मनोराद्यक्षरः स्मृतः",
    "२": "अखण्डैकरसानन्दस्तारकब्रह्मवाचकः ।\nरामायेति सुविज्ञेयः सत्यानन्दचिदात्मकः",
    "३": "नमःपदं सुविज्ञेयं पूर्णानन्दैककारणम् ।\nसदा नमन्ति हृदये सर्वे देवा मुमुक्षवः",
    "४": "इति ॥\n\nय एवं मन्त्रराजं श्रीरामचन्द्रषडक्षरं नित्यमधीते ।\nसोऽग्निपूतो भवति । स वायुपूतो भवति । स आदित्यपूतो भवति ।\nस सोमपूतो भवति । स ब्रह्मपूतो भवति । स विष्णुपूतो भवति ।\nस रुद्रपूतो भवति । सर्वैर्देवैर्ज्ञातो भवति । सर्वक्रतुभिरिष्टवान्भवति ।\nतेनेतिहासपुराणानां रुद्राणां शतसहस्राणि जप्तानि फलानि भवन्ति ।\nश्रीरामचन्द्रमनुस्मरणेन गायत्र्यः शतसहस्राणि जप्तानि फलानि\nभवन्ति । प्रणवानामयुतकोटिजपा भवन्ति । दश पूर्वान्दशोत्तरान्पुनाति ।\nस पङ्क्तिपावनो भवति । स महान्भवति । सोऽमृतत्वं च गच्छति ॥\n\nअत्रैते श्लोका भवन्ति ।\nगाणपत्येषु शैवेषु शाक्तसौरेष्वभीष्टदः ।\nवैष्णवेष्वपि सर्वेषु राममन्त्रः फलाधिकः",
    "५": "गाणपत्यादि मन्त्रेषु कोटिकोटिगुणाधिकः ।\nमन्त्रस्तेष्वप्यनायासफलदोऽयं षडक्षरः",
    "६": "तदेतदृचाभ्युक्तम् ।\nऋचो अक्षरे परमे व्योमन्यस्मिन्देवा अधि विश्वे निषेदुः ।\nयस्तन्न वेद किमृचा करिष्यति य इत्तद्विदुस्त इमे समासते ।\nतद्विष्णोः परमं पदं सदा पश्यन्ति सूरयः ।\nदिवीव चक्षुराततम् । तद्विप्रासो विपन्यवो जागृवांसः समिन्धते ।\nविष्णोर्यत्परमं पदम् । ॐ सत्यमित्युपनिषत्",
    "७": "कृतं दिने यद्दुरितं पक्षमासर्तुवर्षजम् ।\nसर्वं दहति निःशेषं तूलराशिमिवानलः",
    "८": "ब्रह्महत्यासहस्राणि ज्ञानाज्ञानकृतानि च ।\nस्वर्णस्तेयसुरापानगुरुतल्पायुतानि च",
    "९": "कोटिकोटिसहस्राणि उपपातकजान्यपि ।\nसर्वाण्यपि प्रणश्यन्ति राममन्त्रानुकीर्तनात्",
    "१०": "भूतप्रेतपिशाचाद्याः कूष्माण्डब्रह्मराक्षसाः ।\nदूरादेव प्रधावन्ति राममन्त्रप्रभावतः",
    "११": "ऐहलौकिकमैश्वर्यं स्वर्गाद्यं पारलौकिकम् ।\nकैवल्यं भगवत्त्वं च मन्त्रोऽयं साधयिष्यति",
    "१२": "ग्राम्यारण्यपशुघ्नत्वं संचितं दुरुतं च यत् ।\nमद्यपानेन यत्पापं तदप्याशु विनाशयेत्",
    "१३": "अभक्ष्यभखक्षणोत्पन्नं मिथ्याज्ञानसमुद्भवम् ।\nसर्वं विलीयते राममन्त्रस्यास्यैव कीर्तनात्",
    "१४": "श्रोत्रियस्वर्णहरणाद्यच्च पापमुपस्थितम् ।\nरत्नादेश्चापहारेण तदप्याशु विनाशयेत्",
    "१५": "ब्राह्मणं क्षत्रियं वैश्यं शूद्रं हत्वा च किल्बिषम् ।\nसंचिनोति नरो मोहाद्यद्यत्तदपि नाशयेत्",
    "१६": "गत्वापि मातरं मोहादगम्याश्चैव योषितः ।\nउपास्यानेन मन्त्रेण रामस्तदपि नाशयेत्",
    "१७": "महापातकपापिष्ठसङ्गत्या संचितं च यत् ।\nनाशयेत्तत्कथालापशयनासनभोजनैः",
    "१८": "पितृमातृवधोत्पन्नं बुद्धिपूर्वमघं च यत् ।\nतदनुष्ठानमात्रेणसर्वमेतद्विलीयते",
    "१९": "यत्प्रयागादितीर्थोक्तप्रायश्चित्तशतैरपि ।\nनैवापनोद्यते पापं तदप्याशु विनाशयेत्",
    "२०": "पुण्यक्षेत्रेषु सर्वेषु कुरुक्षेत्रादिषु स्वयम् ।\nबुद्धिपूर्वमघं कृत्वा तदप्याशुविनाशयेत्",
    "२१": "कृच्छ्रैस्तप्तपराकाद्यैर्नानाचान्द्रायणैरपि ।\nपापं च नापनोद्यं यत्तदप्याशु विनाशयेत्",
    "२२": "आत्मतुल्यसुवर्णादिदानैर्बहुविधैरपि ।\nकिंचिदप्यपरिक्षीणं तदप्याशु विनाशयेत्",
    "२३": "अवस्थात्रितयेष्वेवबुद्धिपूर्वमघं च यत् ।\nतन्मन्त्रस्मरणेनैव निःशेषं प्रविलीयते",
    "२४": "अवस्थात्रितयेष्वेवं मूलबन्धमन्त्रं च यत् ।\nतत्तन्मन्त्रोपदेशेन सर्वमेतत्प्रणश्यति",
    "२५": "आब्रह्मबीजदोषाश्च नियमातिक्रमोद्भ्वाः ।\nस्त्रीणां च पुरुषाणां च मन्त्रेणानेन नाशिताः",
    "२६": "येषु येष्वपि देशेषु रामभद्र उपास्यते ।\nदुर्भिक्षादिभयं तेषु न भवेत्तु कदाचन",
    "२७": "शान्तः प्रसन्नवदनो ह्यक्रोधो भक्तवत्सलः ।\nअनेन सदृशो मन्त्रो जगत्स्वपि न विद्यते",
    "२८": "सम्यगाराधितो रामः प्रसीदत्येव सत्वरम् ।\nददात्यायुष्यमैश्वर्यमन्ते विष्णुपदं च यत्",
    "२९": "यानि च नक्षत्राणि",
    "३०": "ये च नव ग्रहाः",
    "३१": "ये चाष्टौ लोकपालाः",
    "३२": "ये चाष्टौ वसवः",
    "३३": "ये चैकादश रुद्राः",
    "३४": "ये च द्वदिशादित्याः",
    "३५": "यच्च भूतं भव्यं भविष्यत्",
    "३६": "यद्ब्रह्माण्डस्य बहिर्व्याप्तम्",
    "३७": "यो हिरण्यगर्भः",
    "३८": "या प्रकृतिः",
    "३९": "यश्चोङ्कारः",
    "४०": "याश्चतस्रोऽर्धमात्राः",
    "४१": "यः परमपुरुषः",
    "४२": "यश्च महेश्वरः",
    "४३": "यश्च महादेवः",
    "४४": "य ॐ नमो भगवते वासुदेवाय",
    "४५": "यो महाविष्णुः",
    "४६": "यः परमात्मा",
    "४७": "यो विज्ञानात्मा",
    "४८": "आदिक्षान्तान्केसरेषु वृत्ताकारेण संलिखेत् ।\nतद्बहिः षोडशदलं लिख्य तत्केसरे हृयम्",
    "४९": "वर्मास्त्रनतिसंयुक्तं दलेषु द्वादशाक्षरम् ।\nतत्सन्धिष्विरजादीनां मन्त्रान्मन्त्री समालिखेत्",
    "५०": "ह्रं स्रं भ्रं व्रं लूॅं श्रं ज्रं च लिखेत्सम्यक्ततो बहिः ।\nद्वात्रिंशारं महापद्मं नादबिन्दुसमायुतम्",
    "५१": "विलिखेन्मन्त्रराजार्णांस्तेषु पत्रेषु यत्नतः ।\nध्यायेदष्टवसूनेकादशरुद्रांश्च तत्र वै",
    "५२": "द्वादशेनांश्च धातारं वषट्कारं च तद्बहिः ।\nभूगृहं वज्रशूलाढ्यं रेखात्रयसमन्वितम्",
    "५३": "द्वारोपतं च राश्यादिभूषितं फणिसंयुतम् ।\nअनन्तो वासुकिश्चैव तक्षः कर्कोटपद्मकः",
    "५४": "महापद्मश्च शङ्खश्च गुलिकोऽष्टौ प्रकीर्तिताः ।\nएवं मण्डलमालिख्य तस्य दिक्षु विदिक्षु च",
    "५५": "नारसिंहं च वाराहं लिखेन्मन्त्रद्वयं तथा ।\nकूटो रेफानुग्रहेन्दुनादशक्त्यादिभिर्युतः",
    "५६": "यो नृसिंहः समाख्यातो ग्रहमारणकर्मणि ।\nअन्त्याङ्घ्रीशवियद्बिन्दुनादैर्बीजं च सौकरम्",
    "५७": "हुंकारं चात्र रामस्य मालमन्त्रोऽधुनेरितः ।\nतारो नतिश्च निद्रायाः स्मृतिर्भेदश्च कामिका",
    "५८": "रुद्रेण संयुता वह्निमेधामरविभूषिता ।\nदीर्घा क्रूरयुता ह्लादिन्यथो दीर्घसमायुता",
    "५९": "क्षुधा क्रोधिन्यमोघा च विश्वमप्यथ मेधया ।\nयुक्ता दीर्घज्वालिनी च सुसूक्ष्मा मृत्युरूपिणी",
    "६०": "सप्रतिष्ठा ह्लादिनी त्वक्क्ष्वेलप्रीतिश्च सामरा ।\nज्योतिस्तीक्ष्णाग्निसंयुक्ता श्वेतानुस्वारसंयुता",
    "६१": "कामिकापञ्चमूलान्तस्तान्तान्तो थान्त इत्यथ ।\nस सानन्तो दीर्घयुतो वायुः सूक्ष्मयुतो विषः",
    "६२": "कामिका कामका रुद्रयुक्ताथोऽथ स्थिरातपा ।\nतापनी दीर्घयुक्ता भूरनलोऽनन्तगोऽनिलः",
    "६३": "नारायणात्मकः कालः प्राणाभो विद्यया युतः ।\nपीतारातिस्तथा लान्तो योन्या युक्तस्ततो नतिः",
    "६४": "सप्तचत्वारिंशद्वर्णगुणान्तःस्पृङ्मनुः स्वयम् ।\nराज्याभिषिक्तस्य तस्य रामस्योक्तक्रमाल्लिखेत्",
    "६५": "इदं सर्वात्मकं यन्त्रं प्रागुक्तमृषिसेवितम् ।\nसेवकानां मोक्षकरमायुरारोग्यवर्धनम्",
    "६६": "अपुत्राणां पुत्रदं च बहुना किमनेन वै ।\nप्राप्नुवन्ति क्षणात्सम्यगत्र धर्मादिकानपि",
    "६७": "इदं रहस्यं परममीश्वरेणापि दुर्गमम् ।\nइदं यन्त्रं समाख्यातं न देयं प्राकृते जने"
}