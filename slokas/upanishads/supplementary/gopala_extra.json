{
    "१": "स होवाचाब्जयोनिः । व्यक्तीनां मूर्तीनां प्रोक्तानां कथं\nचाभरणानि भवन्ति । कथं वा देवा यजन्ति । रुद्रा यजन्ति ।\nब्रह्मा यजति । ब्रह्मजा यजन्ति । विनायका यजन्ति । द्वादशादित्या\nयजन्ति । वसवो यजन्ति । गन्धर्वा यजन्ति । सपदानुगा अन्तर्धाने\nतिष्ठन्ति । कां मनुष्या यजन्ति । सहोवाच तं हि वै नारायणो\nदेव आद्या व्यक्ता द्वादश मूर्तयः सर्वेषु लोकेषु सर्वेषु\nदेवेषु सर्वेषु मनुष्येषु तिष्ठन्तीति । रुद्रेषु रौद्री\nब्रह्माणीषु ब्राह्मी देवेषु दैवी मनुष्येषु मानवी विनायकेषु\nविघ्नविनाशिनी आदित्येषु ज्योतिर्गन्धर्वेषु गान्धर्वी अप्सरःस्वेवं\nगौर्वसुष्वेवं काम्या अन्तर्धानेष्वप्रकाशिनी आविर्भावतिरोभावा\nस्वपदे तिष्ठन्ति । तामसी राजसी सात्त्विकी मानुषी विज्ञानघन\nआनन्दसच्चिदानन्दैकरसे भक्तियोगे तिष्ठति ।\nॐ प्राणात्मने ॐ तत्सद्भूर्भुवः सुवस्तस्मै प्राणात्मने नमोनमः",
    "२": "ॐ श्रीकृष्णाय गोविन्दाय गोपीजनवल्लभाय ॐ तत्सद्भूर्भुवः सुवस्तस्मै नमोनमः",
    "३": "ॐअपानात्मने ॐ तत्सद्भूर्भुवः सुवस्तस्मै अपानात्मने नमोनमः",
    "४": "ॐ श्रीकृष्णायानिरुद्धाय ॐ तत्सद्भूर्भुवः सुवस्तस्मै वै नमोनमः",
    "५": "ॐ व्यानात्मने ॐ तत्सद्भूर्भुवः सुवस्तस्मै व्यानात्मने नमोनमः",
    "६": "ॐ श्रीकृष्णाय रामाय ॐ तत्सद्भूर्भुवः सुवस्तस्मै वै नमोनमः",
    "७": "ॐउदानात्मने ॐ तत्सद्भूर्भुवः सुवस्तस्मै उदानात्मने नमोनमः",
    "८": "ॐ श्रीकृष्णाय देवकीनन्दनाय ॐ तत्सद्भूर्भुवः सुवस्तस्मै वै नमोनमः",
    "९": "ॐ समानात्मने ॐ तत्सद्भूर्भुवः सुवस्तस्मै समानात्मने नमोनमः",
    "१०": "ॐ श्रीगोपालाय निजस्वरूपाय ॐ तत्सद्भूर्भुवः सुवस्तस्मै वै नमोनमः",
    "११": "ॐ योऽसौ प्रधानात्मा गोपाल ॐ तत्सद्भूर्भुवः सुवस्तस्मै वै नमोनमः",
    "१२": "ॐ योऽसाविन्द्रियात्मा गोपाल ॐ तत्सद्भूर्भुवः सुवस्तस्मै वै नमोनमः",
    "१३": "ॐ योऽसौ भूतात्मा गोपाल ॐ तत्सद्भूर्भुवः सुवस्तस्मै वै नमोनमः",
    "१४": "ॐ योऽसावुत्तमपुरुषो गोपाल ॐ तत्सद्भूर्भुवः सुवस्तमै वै नमोनमः",
    "१५": "ॐ योऽसौ ब्रह्म परं वै ब्रह्म ॐ तत्सद्भूर्भुवः सुवस्तस्मै वै नमोनमः",
    "१६": "ॐ योऽसौ सर्वभूतात्मा गोपाल ॐ तत्सद्भूर्भुवः सुवस्तस्मै नमोनमः",
    "१७": "ॐ जाग्रत्स्वप्नसुषुप्तितुरीयतुरीयातीतोऽन्तर्यामी गोपाल ॐ तत्सद्भूर्भुवः सुवस्तस्मै वै नमोनमः",
    "१८": "एको देवः सर्वभूतेषु गूढः\nसर्वव्यापी सर्वभूतान्तरात्मा ।\nकर्माध्यक्षः सर्वभूताधिवासः\nसाक्षी चेता केवलो निर्गुणश्च",
    "१९": "रुद्राय नमः । आदित्याय नमः । विनायकाय नमः । सूर्याय नमः ।\nविद्यायै नमः । इन्द्राय नमः । अग्नये नमः । यमाय नमः ।\nनिरृतये नमः । वरुणाय नमः । वायवे नमः । कुबेराय नमः ।\nईशानाय नमः । सर्वेभ्यो देवेभ्यो नमः ।\nदत्त्वा स्तुतिं पुण्यतमां ब्रह्मणे स्वस्वरूपिणे ।\nकर्तृत्वं सर्वभूतानामन्तर्धानो बभूव सः",
    "२०": "ब्रह्मणे ब्रह्मपुत्रेभ्यो नारदात्तु श्रुतं मुने ।\nतथा प्रोक्तं तु गान्धर्वि गच्छ त्वं स्वालयान्तिकम्"
}