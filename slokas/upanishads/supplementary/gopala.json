{
    "१": "चतुःशब्दो भवेदेको ह्योंकारश्च उदाहृतः । तस्मादेव\nपरो रजसेति सोऽहमित्यवधार्यात्मानं गोपालोऽहमिति भावयेत् ।\nस मोक्षमश्नुते । स ब्रह्मत्वमधिगच्छति । स ब्रह्मविद्भवति ।\nस गोपाञ्जीवानात्मत्वेन सृष्टिपर्यन्तमालाति । स गोपालो\nह्यों भवति । तत्सत्सोऽहम् । परं ब्रह्म कृष्णात्मको\nनित्यानन्दैक्यस्वरूपः सोऽहम् । तत्सद्गोपालोऽहमेव । परं\nसत्यमबाधितं सोऽहमित्यत्मानमादाय मनसैक्यं कुर्यात् ।\nआत्मानं गोपालोऽहमिति भावयेत् । स एवाव्यक्तोऽनन्तो नित्यो गोपालः ।\nमथुरायां स्थितिर्ब्रह्मन्सर्वदा मे भविष्यति ।\nशङ्खचक्रगदापद्मवनमालाधरस्य वै",
    "२": "विश्वरूपं परंज्योतिः स्वरूपं रूपवर्जितम् ।\nमथुरामण्डले यस्तु जम्बूद्वीपे स्थितोऽपि वा",
    "३": "योऽर्चयेत्प्रतिमां मां च स मे प्रियतरो भुवि ।\nतस्यामधिष्ठितः कृष्णरूपी पूज्यस्त्वया सदा",
    "४": "चतुर्धा चास्यावतारभेदत्वेन यजन्ति माम् ।\nयुगानुवर्तिनो लोका यजन्तीह सुमेधसः",
    "५": "गोपालं सानुजं कृष्णं रुक्मिण्या सह तत्परम् ।\nगोपालोऽहमजो नित्यः प्रद्युम्नोऽहं सनातनः",
    "६": "रामोऽहमनिरुद्धोऽहमात्मानं चार्चयेद्बुधः ।\nमयोक्तेन स धर्मेण निष्कामेन विभागशः",
    "७": "तैरहं पूजनीयो हि भद्रकृष्णनिवासिभिः ।\nतद्धर्मगतिहीना ये तस्यां मयि परायणाः",
    "८": "कलिना ग्रसिता ये वै तेषां तस्यामवस्थितिः ।\nयथा त्वं सह पुत्रैस्तु यथा रुद्रो गणैः सह",
    "९": "यथा श्रियाभियुक्तोऽहं तथा भक्तो मम प्रियः ।\nस होवाचाब्जयोनिश्चतुर्भिर्देवैः कथमेको देवः स्यात् ।\nएकमक्षरं यद्विश्रुतमनेकाक्षरं कथं संभूतम् ।\nस होवाच हि तं पूर्वमेकमेवाद्वितीयं ब्रह्मासीत् ।\nतस्मादव्यक्तमेकाक्षरम् । तस्मदक्षरान्महत् ।\nमहतोऽहङ्कारः । तस्मादहङ्कारात्पञ्च तन्मात्राणि ।\nतेभ्यो भूतानि । तैरावृतमक्षरम् ।\nअक्षरोऽहमोंकारोऽयमजरोऽमरोऽभयोऽमृतो ब्रह्माभयं हि वै ।\nस मुक्तोऽहमस्मि । अक्षरोऽहमस्मि ।\nसत्तामात्रं चित्स्वरूपं प्रकाशं व्यापकं तथा",
    "१०": "एकमेवाद्वयं ब्रह्म मायया च चतुष्टयम् ।\nरोहिणीतनयो विश्व अकाराक्षरसंभवः",
    "११": "तैजसात्मकः प्रद्युम्न उकाराक्षरसंभवः ।\nप्राज्ञात्मकोऽनिरुद्धोऽसौ मकाराक्षरसंभवः",
    "१२": "अर्धमात्रात्मकः कृष्णो यस्मिन्विश्वं प्रतिष्ठितम् ।\nकृष्णात्मिका जगत्कर्त्री मूलप्रकृती रुक्मिणी",
    "१३": "व्रजस्त्रीजनसंभूतः श्रुतिभ्यो ज्ञानसंगतः ।\nप्रणवत्वेन प्रकृतित्वं वदन्ति ब्रह्मवादिनः",
    "१४": "तस्मादोंकारसंभूतो गोपालो विश्वसंस्थितः ।\nक्लीमोंकारस्यैकतत्वं वदन्ति ब्रह्मवादिनः",
    "१५": "मथुरायां विशेषेण मां ध्यायन्मोक्षमश्नुते ।\nअष्टपत्रं विकसितं हृत्पद्मं तत्र संस्थितम्",
    "१६": "दिव्यध्वजातपत्रैस्तु चिह्नितं चरणद्वयम् ।\nश्रीवत्सलाञ्छनं हृत्स्थं कौस्तुभं प्रभया युतम्",
    "१७": "चतुर्भुजं शङ्खचक्रशार्ङ्गपद्मगदान्वितम् ।\nसुकेयूरान्वितं बाहुं कण्ठमालसुशोभितम्",
    "१८": "द्युमत्किरीटमभयं स्फुरन्मकरकुण्डलम् ।\nहिरण्मयं सौम्यतनुं स्वभक्तायाभयप्रदम्",
    "१९": "ध्यायेन्मनसि मां नित्यं वेणुश‍ृङ्गधरं तु वा ।\nमथ्यते तु जगत्सर्वं ब्रह्मज्ञानेन येन वा",
    "२०": "मत्सारभूतं यद्यत्स्यान्मथुरा सा निगद्यते ।\nअष्टदिक्पालकैर्भूमिपद्मं विकसितं जगत्",
    "२१": "संसारार्णवसंजातं सेवितं मम मानसे ।\nचन्द्रसूर्यत्विषो दिव्या ध्वजा मेरुर्हिरण्मयः",
    "२२": "आतपत्रं ब्रह्मलोकमथोर्ध्वं चरणं स्मृतम् ।\nश्रीवत्सस्य स्वरूपं तु वर्तते लाञ्छनैः सह",
    "२३": "श्रीवत्सलक्षणं तस्मात्कथ्यते ब्रह्मवादिभिः ।\nयेन सूर्याग्निवाक्चन्द्रतेजसा स्वस्वरूपिणा",
    "२४": "वर्तते कौस्तुभाख्यमणिं वदन्तीशमानिनः ।\nसत्त्वं रजस्तम इति अहंकारश्चतुर्भुजः",
    "२५": "पञ्चभूतात्मकं शङ्खं करे रजसि संस्थितम् ।\nबालस्वरूपमित्यन्तं मनश्चक्रं निगद्यते",
    "२६": "आद्या माया भवेच्छार्ङ्गं पद्मं विश्वं करे स्थितम् ।\nआद्या विद्या गदा वेद्या सर्वदा मे करे स्थिता",
    "२७": "धर्मार्थकामकेयूरैर्दिव्यैर्दिव्यमयेरितैः ।\nकण्ठं तु निर्गुणं प्रोक्तं माल्यते आद्ययाऽजया",
    "२८": "माला निगद्यते ब्रह्मंस्तव पुत्रैस्तु मानसैः ।\nकूटस्थं सत्त्वरूपं च किरीटं प्रवदन्ति माम्",
    "२९": "क्षीरोत्तरं प्रस्फुरन्तं कुण्डलं युगलं स्मृतम् ।\nध्यायेन्मम प्रियं नित्यं स मोक्षमधिगच्छति",
    "३०": "स मुक्तो भवति तस्मै स्वात्मानं तु ददामि वै ।\nएतत्सर्वं मया प्रोक्तं भविष्यद्वै विधे तव",
    "३१": "स्वरूपं द्विविधं चैव सगुणं निर्गुणात्मकम्"
}