{
    "१": "स होवाच । यदिदमिच्छाचिदिच्छाचिदीक्षध्वै किं तद्येन\nब्राह्मण इति । ते होचुर्यदिदमृग्यजुषैरेवोपवत्वन्नो\nजुहुवुर्यद्वैनमुपाघ्रासिषुर्यदुपानेषतैतद्वाह्मणा इति । स\nहाविदूर एव शवशयितमात्रेयमच्छावदमुपदर्शयन्नुवाच ।\nयदिदमृग्यजुषैरुपवत्वं जुहोपाघ्रासीदथोपानेष्ट नैतदत्यगादिति ।\nकिं तदिति होचुः ॥\n\nस होवाच । नैमिषेऽमी शुनकाः सत्रमासत । तेषामात्रेयोऽच्छावदः\nसर्वाण्येवावर्तयद्यद्याज्या यदनुवाक्या यत्प्रातरनुवाको\nयत्प्र‍उगं यदाज्यं यन्मरुत्वतीयमित्यथ यन्महावीरसम्भरणानि\nयदग्नेरभिवर्तनानि यद्राजाभिक्रयणानि यदभिषावित्राणि यदौपयामानि\nयदुपमन्त्रणान्यथ यत्त्रिवृत्पञ्चदशः सप्तदश एकविंश इति ।\nक्वास्य तदगादिति । तेहामुहन् । अथैते सर्व एवोपसमेत्योचुरुप नो\nनयस्वेम एव त इति । स ह स्मयमान उवाच । सम्पश्यध्वा एव मा\nप्रमदत । न होत्तमानधम उपनेतेति । ते होचुर्मैव स्मोपनथा\nगतिस्तु त्वमिदिति ॥\n\nस होवाच । कुरुक्षेत्रं एवोपसमेत्य ये बालिशास्तानुपाध्वै । ते व\nइदं प्रवक्ष्यन्तीति । ते ह तत एवोपसमेत्य कुरुक्षेत्रमुपजग्मुः ।\nते ह बालिशानेवोपासदन् । तानिम उपसीदत एव विदाञ्चक्रुरिति\nकामुका इति । ते होचुर्यत्किमिव बालिशानुपासदत महाशाला वै\nमहाश्रोत्रिया वर्षीयांसः सन्तः यन्महाशाला महाश्रोत्रिया वर्षीयांसः\nकुरुक्षेत्रमध्यासत इति । ते हान्योन्यस्याभिसमीक्षामासुः । ते\nहापश्यन्न हास्मान्मिथुचिदेवासाववोचद्बालिशानेव चैतान्विचक्षतेति ।\nते होचुर्नमस्यानतीव वचो रेचयिष्यथ यदन्तर्नोऽसाविह\nप्राहैयात् । यथैव तु स्मोपसन्ना अथानसूयवो यथोपश्रद्धिन इति ॥\n\nते होचुः । किं वा अस्मत्प्रतीच्छथेति । ते होचुः ।\nनैमिषेऽमी शुनकाः सत्रमासत । तेषामात्रेयोऽच्छावदः\nसर्वाण्येवावर्तयत् । यद्याज्या यदनुवाक्या यत्प्रातरनुवाको\nयत्प्र‍उगं यदाज्यं यन्मरुत्वतीयमित्यथ यन्महावीरसम्भरणानि\nयदग्नेरभिवर्तनानि यद्राजाभिक्रयणानि यदभिषावित्राणि यदौपयामानि\nयदुपमन्त्रणान्यथ यत्त्रिवृत्पञ्चदशः सप्तदश एकविंश इति ।\nक्वास्य तदगाद्यदयं शवशयितमशयिष्टेति ।\nते होचुर्नहासंवत्सरवासिनामनुब्रूयादिति खलु नः पूर्वेऽन्वशिषन् ।\nयत्संवत्सरं वत्स्यथाथ वेदिष्यथेति । ते ह संवत्सरमूषुः ॥\n\nततो ह बालिशा ऊचुरवात्त वा संवत्सरमिमे ब्राह्मणाः ।\nहन्तैषामनुब्रवामेति । ते ह गृहीत्वैवैनान् पथोऽभिसमीयुः ।\nते ह सङ्क्रीडत एव कूबरिणो रथकट्यामविन्दन् । ते होचुः\nसम्पश्यध्वमिति । किं हीति । कूबरिणमेव सौम्या इति । तथेति ।\nकथमिवेति । यथैवोपसृत्वरो वार्धिस्तिर्यगुल्ललन्तीभिरिव\nवीचिभिः शफाभिरेवोपस्कन्दन्नुत्प्लवेदेवं हैवैषोभिसृत्वराणामेव\nधुर्याणां चक्रमतामरीणामुत्प्लवतीति । यथैवासौ\nप्रतिसृत्वरेण समः समेव क्रीडेदेवं हैष सङ्क्रीडतीति ।\nयथैवासावितश्चेतोऽमुतश्चामुतश्च सम्प्रद्रवत इवोपशुप्यत\nइवोपस्कन्दमभिमृद्गात्यभिपातयेदेवं हैष इतश्चेतश्चामुतश्च\nसम्प्रद्रवत इवोपशुप्यत इवोपस्कन्दमभिमृद्गात्यभिपातयति ।\nयथैवासौ राजानं वा राजपुरुषं वा निलयनं प्रायेदेवं हैवैष\nयन्ता निलयनं प्रापयतीति । ते होचुरपीदं साधीय इति । साधीय\nइति होचुः । ते ह तस्यैव पन्थानमनुप्रातिष्ठन्नन्तं ह\nसायाहन्येवोपसम्पादयामासुः ॥\n\nतं यदावसायाश्वांस्तक्षापोह्यापागादथ बालिशा\nव्यलिष्ट । अहीदृशत् । कथमिवेति । ते होचुर्यथैतं\nकाष्ठभारमानद्धमनुपश्यामस्तथैवावशो भूस्थः\nस्पन्दते । नेङ्गते न विवर्तते न च वीत इति । ते ह\nबालिशा ऊचुर्यदयमीदृगभूत् किमस्यापागादिति । तक्षैवेति ।\nतथैवैतत् सौम्या इति । आत्मा वा अस्य प्रचोदयिता करणान्यश्वाः\nशिरा नद्धयोऽस्थीन्युपग्रहा असृगाञ्जनं कर्म प्रतोदो वाक्यं\nक्वाणनं त्वगुपानह इति । स यथा प्रचोदयित्रापोज्झितो नेङ्गेन्न\nरुरुवीतैवं हैष प्राज्ञेनात्मनापोज्झितो न ब्रूते न चैत्यपि न\nश्वसत्यपि पूयत्यपि श्वान उपधावन्त्यपि काकाः पतन्त्यपि गृध्रा\nआस्कन्दन्नपि शिवा जिघत्सन्निति । ते तत एव द्रागिव व्यज्ञासिषुः ।\nते ह पादयोरेवाभिमर्श्य बालिशानूचुः । न ह वाव नस्तद्येन निष्कुर्म\nइममेवेत्यञ्जलिं कृत्वोपास्थिषतेत्याह\nभगवान् छागलेयस्त इमे श्लोकाः-\nयथैतत्कूबरस्तक्ष्णापोज्झितो नेङ्गते मनाक् ।\nपरित्यक्तोऽयमात्मा नस्तद्वद्देहो विरोचते",
    "२": "यदस्य प्रधयश्चक्रा युगमक्षो वरत्रिका ।\nप्रतोदश्चर्मकील....."
}