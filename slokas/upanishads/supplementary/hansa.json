{
    "१": "अथ हंसपरमहंसनिर्णयं व्याख्यास्यामः ।\nब्रह्मचारिणे शान्ताय दान्ताय गुरुभक्ताय ।\nहंसहंसेति सदा ध्यायन्सर्वेषु देहेषु व्याप्य वर्तते ॥\n\nयथा ह्यग्निः काष्ठेषु तिलेषु तैलमिव तं विदित्वा\nमृत्युमत्येति ।\nगुदमवष्टभ्याधाराद्वायुमुत्थाप्यस्वाधिष्ठां त्रिः\nप्रदिक्षिणीकृत्य मणिपूरकं च गत्वा अनाहतमतिक्रम्य\nविशुद्धौ\nप्राणान्निरुध्याज्ञामनुध्यायन्ब्रह्मरन्ध्रं ध्यायन्\nत्रिमात्रोऽहमित्येवं सर्वदा ध्यायन् । अथो\nनादमाधाराद्ब्रह्मरन्ध्रपर्यन्तं शुद्धस्फटिकसङ्काशं\nस वै ब्रह्म परमात्मेत्युच्यते",
    "२": "अथ हंस ऋषिः । अव्यक्ता गायत्री छन्दः । परमहंसो\nदेवता । अहमिति बीजम् । स इति शक्तिः ।\nसोऽहमिति कीलकम् । षट् सङ्ख्यया\nअहोरात्रयोरेकविंशतिसहस्राणि षट् शतान्यधिकानि\nभवन्ति ।\nसूर्याय सोमाय निरञ्जनाय निराभासाय तनु सूक्ष्मं\nप्रचोदयादिति अग्नीषोमाभ्यां वौषट्\nहृदयाद्यङ्गन्यासकरन्यासौ भवतः । एवं कृत्वा हृदये\nअष्टदले हंसात्मानं ध्यायेत् । अग्नीषोमौ\nपक्षावोङ्कारः शिरो बिन्दुस्तु नेत्रं मुखं रुद्रो रुद्राणी\nचरणौ बाहू कालश्चाग्निश्चोभे पार्श्वे भवतः ।\nपश्यत्यनागारश्च शिष्टोभयपार्श्वे भवतः । एषोऽसौ\nपरमहंसो भानुकोटिप्रतीकाशः । येनेदं व्याप्तम् ।\nतस्याष्टधा वृत्तिर्भवति । पूर्वदले पुण्ये मतिः आग्नेये\nनिद्रालस्यादयो भवन्ति याम्ये क्रूरे मतिः नैरृते पापे\nमनीषा वारुण्यां क्रीडा वायव्ये गमनादौ बुद्धिः सौम्ये\nरतिप्रीतिः ईशाने द्रव्यादानं मध्ये वैराग्यं केसरे\nजाग्रदवस्था कर्णिकायां स्वप्नं लिङ्गे सुषुप्तिः पद्मत्यागे\nतुरीयं यदा हंसो नादे लीनो भवति तदा\nतुर्यातीतमुन्मननमजपोपसंहारमित्यभिधीयते । एवं सर्वं\nहंसवशात्तस्मान्मनो हंसो विचार्यते । स एव जपकोट्या\nनादमनुभवति एवं सर्वं हंसवशान्नादो दशविधो जायते\n। चिणीति प्रथमः । चिञ्चिणीति द्वितीयः ।\nघण्टानादस्तृतीयः । शङ्खनादश्चतुर्थः ।\nपञ्चमतन्त्रीनादः । षष्ठस्तालनादः । सप्तमो वेणुनादः\n। अष्टमो मृदङ्गनादः । नवमो भेरीनादः ।\nदशमो मेघनादः । नवमं परित्यज्य दशममेवाभ्यसेत् ।\nप्रथमे चिञ्चिणीगात्रं द्वितीये गात्रभञ्जनम् । तृतीये\nखेदनं याति चतुर्थे कम्पते शिरः ॥\n\nपञ्चमे स्रवते तालु षष्ठेऽमृतनिषेवणम् । सप्तमे\nगूढविज्ञानं परा वाचा तथाष्टमे ॥\n\nअदृश्यं नवमे देहं दिव्यं चक्षुस्तथामलम् । दशमे\nपरमं ब्रह्म भवेद्ब्रह्मात्मसंनिधौ ॥\n\nतस्मिन्मनो विलीयते मनसि सङ्कल्पविकल्पे दग्धे पुण्यपापे\nसदाशिवः शक्त्यात्मा सर्वत्रावस्थितः स्वयंज्योतिः शुद्धो\nबुद्धो नित्यो निरञ्जनः शान्तः प्रकाशत इति ॥\n\nइति वेदप्रवचनं वेदप्रवचनम्",
    "३": "अनाख्येयमिदं गुह्यं योगिनां कोशसंनिभम् ।\nहंसस्याकृतिविस्तारं भुक्तिमुक्तिफलप्रदम्"
}