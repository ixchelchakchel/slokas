{
    "१": "अहमस्मि परश्चास्मि ब्रह्मास्मि प्रभवोऽस्म्यहम् ।\nसर्वलोकगुरुश्चामि सर्वलोकेऽस्मि सोऽस्म्यहम्",
    "२": "अहमेवास्मि सिद्धोऽस्मि शुद्धोऽस्मि परमोऽस्म्यहम् ।\nअहमस्मि सोमोऽस्मि नित्योऽस्मि विमलोऽस्म्यहम्",
    "३": "यः श‍ृणोति सकृद्वापि ब्रह्मैव भवति स्वयमित्युपनिषत् ॥\n\nइति तृतीयोऽध्यायः",
    "४": "मानावमानहीनोऽस्मि निर्गुणोऽस्मि शिवोऽस्म्यहम् ।\nद्वैताद्वैतविहीनोऽस्मि द्वन्द्वहीनोऽस्मि सोऽस्म्यहम्",
    "५": "भावाभावविहीनोऽस्मि भासाहीनोऽस्मि भास्म्यहम् ।\nशून्याशून्यप्रभावोऽस्मि शोभनाशोभनोऽस्म्यहम्",
    "६": "तुल्यातुल्यविहीनोऽस्मि नित्यः शुद्धः सदाशिवः ।\nसर्वासर्वविहीनोऽस्मि सात्त्विकोऽस्मि सदास्म्यहम्",
    "७": "एकसङ्ख्याविहीनोऽस्मि द्विसङ्ख्यावाहनं न च ।\nसदसद्भेदहीनोऽस्मि सङ्कल्प्स्रहितोस्म्यहम्",
    "८": "नानात्मभेदहीनोऽस्मि ह्यखण्डानन्दविग्रहः ।\nनाहमस्मि न चान्योऽस्मि देहादिरहितोऽस्म्यहम्",
    "९": "आश्रयाश्रयहीनोऽस्मि आधाररहितोऽस्म्यहम् ।\nबन्धमोक्षादिहीनोऽस्मि शुद्धब्रह्मास्मि सोऽस्म्यहम्",
    "१०": "चित्तादिसर्वहीनोऽस्मि परमोऽस्मि परात्परः ।\nसदा विचाररूपोऽस्मि निर्विचारोऽस्मि सोऽस्म्यहम्",
    "११": "अकारोकाररूपोऽस्मि मकरोऽस्मि सनातनः ।\nधातृध्यानविहीनोऽस्मि ध्येयहीनोऽस्मि सोऽस्म्यहम्",
    "१२": "सर्वपूर्णस्वरूपोऽस्मि सच्चिदानन्दलक्षणः ।\nसर्वतीर्थस्वरूपोऽस्मि परमात्मास्म्यहं शिवः",
    "१३": "लक्ष्यालक्ष्यविहीनोऽस्मि लयहीनरसोऽस्म्यहम् ।\nमातृमानविहीनोऽस्मि मेयहीनः शिवोऽस्म्यहम्",
    "१४": "न जगत्सर्वद्रष्टास्मि नेत्रादिरहितोस्म्यहम् ।\nप्रवृद्धोऽस्मि प्रबुद्धोऽस्मि प्रसन्नोऽस्मि परोऽस्म्यहम्",
    "१५": "सर्वेन्द्रियविहीनोऽस्मि सर्वकर्मकृदप्यहम् ।\nसर्ववेदान्ततृप्तोऽस्मि सर्वदा सुलभोऽस्म्यहम्",
    "१६": "मुदितामुदिताख्योऽस्मि सर्वमौनफलोऽस्म्यहम् ।\nनित्यचिन्मात्ररूपोऽस्मि सदा सच्चिन्मयोऽस्म्यहम्",
    "१७": "यत्किञ्चिदपि हीनोऽस्मि स्वल्पमप्यति नास्म्यहम् ।\nहृदयग्रन्थिहीनोऽस्मि हृदयाम्भोजमध्यगः",
    "१८": "षड्विकारविहीनोऽस्मि षट्कोषरहितोऽस्म्यहम् ।\nअरिषड्वर्गमुक्तोऽस्मि अन्तरादन्तरोऽस्म्यहम्",
    "१९": "देशकालविमुक्तोऽस्मि दिगम्बरसुखोऽस्म्यहम् ।\nनास्ति नास्ति विमुक्तोऽस्मि नकारहितोऽस्म्यहम्",
    "२०": "अखण्डाकाशरूपोऽस्मि ह्यखण्डाकारमस्म्यहम् ।\nप्रपञ्चमुक्तचित्तोऽस्मि प्रपञ्चरहितोऽस्म्यहम्",
    "२१": "सर्वप्रकाशरूपोऽस्मि चिन्मात्रज्योतिरस्म्यहम् ।\nकालत्रयविमुक्तोऽस्मि कामादिरहितोऽस्म्यहम्",
    "२२": "कायिकादिविमुक्तोऽस्मि निर्गुणः केवलोऽस्म्यहम् ।\nमुक्तिहीनोऽस्मि मुक्तोऽस्मि मोक्षहीनोऽस्म्यहम् सदा",
    "२३": "सत्यासत्यादिहीनोऽस्मि सन्मात्रान्नास्म्यहं सदा ।\nगन्तव्यदेशहीनोऽस्मि गमनादिविवर्जितः",
    "२४": "सर्वदा समरूपोऽस्मि शान्तोऽस्मि पुरुषोत्तमः ।\nएवं स्वानुभवो यस्य सोऽहमस्मि न संशयः",
    "२५": "यन्मायया मोहितचेतसो मा-\nमात्मानमापूर्णमलब्धवन्तः ।\nपरं विदग्दोधरपूरणाय\nभ्रमन्ति काका इव सूरयोऽपि",
    "२६": "पाषाणलोहमणिमृण्मयविग्रहेषु\nपूजा पुनर्जननभोगकरी मुमुक्षोः ।\nतस्माद्यतिः स्वहृदयार्चनमेव कुर्या-\nद्बाह्यार्चनं परिहरेदपुनर्भवाय",
    "२७": "अन्तःपूर्णो बहिःपूर्णः पूर्णकुम्भ इवार्णवे ।\nअन्तःशून्यो बहिःशून्यः शून्यकुम्भ इवाम्बरे",
    "२८": "मा भव ग्राह्यभावात्मा ग्राहकात्मा च मा भव ।\nभावनामखिलं त्यक्त्वा यच्छिष्टं तन्मयो भव",
    "२९": "द्रष्टृदर्शनदृश्यानि त्यक्त्वा वासनया सह ।\nदर्शनप्रथमाभासमात्मानं केवलं भज",
    "३०": "संशान्तसर्वसंकल्पा या शिलावदवस्थितिः ।\nजाग्रन्निद्राविनिर्मुक्ता सा स्वरूपस्थितिः परा"
}