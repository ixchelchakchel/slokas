{
    "१": "हयग्रीवैकाक्षरेण ब्रह्मविद्यां प्रवक्ष्यामि । ब्रह्मा\nमहेश्वराय महेश्वरः संकर्षणाय संकर्षणो नारदाय\nनारदो व्यासाय व्यासो लोकेभ्यः प्रायच्छदिति\nहकारोंसकारोमकारों त्रयमेकस्वरूपं भवति । ह्लौं(ह्सौं)\nबीजाक्षरं भवति । बीजाक्षरेण ह्लौं(ह्सौं) रूपेण तज्जापकानां\nसम्पत्सारस्वतौ भवतः । तत्स्वरूपज्ञानां वैदेही\nमुक्तिश्च भवति । दिक्पालानां राज्ञां नागानां\nकिन्नराणामधिपतिर्भवति । हयग्रीवैकाक्षरजपशीलाज्ञया\nसूर्यादयः स्वतः स्वस्वकर्मणि प्रवर्तन्ते । सर्वेषां\nबीजानां हयग्रीवैकाक्षरबीजमनुत्तमं मन्त्रराजात्मकं\nभवति । ह्लौं(ह्सौं) हयग्रीवस्वरूपो भवति । अमृतं कुरु कुरु स्वाहा ।\nतज्जापकानां वाक्सिद्धिः श्रीसिद्धिरष्टाङ्गयोगसिद्धिश्च\nभवति । ह्लौं(ह्सौं) सकलसाम्राज्येन सिद्धिं कुरु कुरु स्वाहा ।\nतानेतान्मन्त्रान्यो वेद अपवित्रः पवित्रो भवति । अब्रह्मचारी\nसुब्रह्मचारी भवति । अगम्यागमनात्पूतो भवति । पतितसम्भाषणात्पूतो\nभवति । ब्रह्महत्यादिपातकैर्मुक्तो भवति । गृहं ऋहपतिरिव\nदेही देहान्ते परमात्मानं प्रविशति । प्रज्ञानमानन्दं ब्रह्म\nतत्त्वमसि अयमात्मा ब्रह्म अहं ब्रह्मास्मीति महावाक्यैः\nप्रतिपादितमर्थं त एते मन्त्राः प्रतिपादयन्ति ।\nस्वरव्यञ्जनभेदेन द्विधा एते । अथानुमन्त्राञ्जपति ।\n\nयद्वाग्वदन्त्यविचेतनानि राष्ट्री देवानां निषसाद मन्द्रा ।\nचतस्र ऊर्जं दुदुहे पयांसि क्व स्विदस्याः परमं जगाम",
    "२": "गौरीर्मिमाय सलिलानि तक्षत्येकपदी द्विपदी सा चतुष्पदी ।\nअष्टापदी नवपदी बभूवुषी सहस्राक्षरा परमे व्योमन्",
    "३": "ओष्ठापिधाना नकुली दन्तैः परिवृता पविः ।\nसर्वस्यै वाच ईशाना चारु मामिह वादयेति च वाग्रसः",
    "४": "ससर्परीरमतिं बाधमान बृहन्मिमाय जमदग्निदत्त ।\nआसूर्यस्य दुरिता तनान श्रवो देवेष्वमृतमजुर्यम्",
    "५": "ॐ श्रीमिति द्वे अक्षरे । ह्लौ(ह्सौ)मित्येकाक्षरम् । ऐमैमैमिति\nत्रीण्यक्षराणि । क्लीं क्लीमिति द्वे अक्षरे । सौः सौरिति द्वे अक्षरे ।\nह्रीमित्येकाक्षरम् । ॐ नमो भगवत इति सप्ताक्षराणि ।\nमह्यं मेधां प्रज्ञामिति षडक्षराणि । प्रयच्छ\nस्वाहेति पञ्चाक्षराणि । पञ्चमो मनुर्भवति"
}