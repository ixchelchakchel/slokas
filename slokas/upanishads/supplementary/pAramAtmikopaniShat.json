{
    "१": "स एव नित्यं सकलाः समूर्तयः सुरतास्त्वनन्तास्ते जयन्तो वियति क्षयाणां तत्तत्सवित्रे हरते पराय स्वाहा ॥ ९.१०॥\nनित्यं वियति आकाशे यद्वा अनन्ता इत्यनेन आकाशास्ता उच्यन्ते सुरताः रतिसहिताः सकलाः नृत्यगीतवाद्यादिकलासहिताः समूर्तयः मूर्तिमन्तः जयन्तः जयशीलास्सन्तः ये तिष्ठन्ति ते सर्वे स एव । तु शब्दो विशेषद्योतकः । सद्वारकत्वेन यद्वा अन्तर्यामित्वेन-\nज्योतींषि विष्णुर्भुवनानि विष्णुर्वनानि विष्णुर्गिरयो दिशश्च ।\nनद्यः समुद्राश्च स एव सर्वं यदस्ति यन्नास्ति च विप्रवर्य ॥\n\nवियति क्षयाणां आकाशे स्थानं प्राप्तानां ``देवगृहा वै नक्षत्राणि'' इति श्रुतेः । (तैत्तिरीयब्राह्मणं काण्डः १ प्रपाठकः ५-६) तत्तत्सवित्रे तत्तत्कर्मफलानुभवस्थानजनकाय हरते-\nते पुण्यमासाद्य सुरेन्द्रलोकमश्नन्ति दिव्यान् दिवि देवभोगान् ।\nते तं भुक्त्वा स्वर्गलोकं विशालं क्षीणे पुण्ये मर्त्यलोकं विशन्ति ॥\n\nइति भगवद्वचनात् । पराय-\nब्रह्माण्डे--\nब्रह्मा शम्भुस्तथैवार्कश्चन्द्रमाश्च शतक्रतुः ।\nएवमाद्यास्तथा चान्ये युक्ता वैष्णवतेजसा ॥\n\nजगत्कार्यावसाने तु वियुज्यन्ते च तेजसा ।\nवितेजसश्च ते सर्वे पञ्चत्वमुपयान्ति च ॥ इति ॥\n\nश्रीविष्णुपुराणे-\nसृष्टिस्थित्यन्तकरणीं ब्रह्मविष्णुशिवात्मिकाम् ।\nस सञ्ज्ञां याति भगवानेक एव जनार्दनः ॥ इति ॥\n\nजगत्संहारकत्वेन रुद्ररूपक्षयशब्देन स्थानम् ।\nनिरुक्ते-\nक्रमादिह गृहादीनां नामानि विविदुर्बुधाः ।\nप्रासादमास्पदं सद्म गृहं धाम सनातनम् ॥\n\nविमानं निलयं धिष्ण्यं गेहं च वसतिस्तथा ।\nहर्म्य निकेतनं चैव सौधं वासः श्रयः क्षयम् ।\nआलयो मन्दिरं चैव भवनावासवाचकाः ॥ इति ॥\n\nइति श्रीवेङ्कटेशपादाब्जसपर्यासुरतात्मना श्रीमत्कौशिकगोत्रेण गोविन्दाचार्यसूनुना वेदान्तदेशिकश्रीनिवासयज्वना विरचितपारमात्मिकोपनिषद्वयाख्याने\nनवमानुवाकार्थविरणं समाप्तं\nदशमोऽनुवाकः सव्याख्या\nया गौर्वरिष्ठा सह सोर्धरित्री वसुं वसुं वै वसुनीह भद्रा रेरीजयन्तो रजतं रजते स्वाहा ॥ १०.१॥\nया गौः वरिष्ठा धरित्री विश्वम्भरा वरिष्ठा या गौः भूत्वा वसुं ब्रीहियवादिकं वसुं द्रव्यादिकं वसुनीह भूलोके तत्तज्जात्यानुसारेण दुग्ध्वा जङ्गमाजङ्गमादिकं च परमात्मना सह सोर्भद्रा शोभनानां कारणभूता बिभर्ति रेरीजयन्तो दीप्तिमन्तो लोकस्थान् रजतं रजोयुक्तं यत्किञ्चिद्वस्तुजातं रजते दीप्तिं कुर्वते तुभ्यम्",
    "२": "वायोरन्तरात्मा वहति समस्तः सपुण्यदेवेति स सूरिमुक्तः सूरिः सुराणां सुरसोऽप्यसुदः समूह्य देवा वरदाय पित्रे स्वाहा ॥ १०.२॥\nअयं मन्त्रः सुदर्शनपरः । वायोरन्तस्य सुदर्शनस्य वायोर्गतिः अन्तरात्मा बुद्धिरूपः चलस्वरूपमत्यन्त-मन्तरितानलम् ।\nचक्रस्वरूपं च मनो धत्ते विष्णुः करे स्थितम् ॥ इति ॥\n\nसमस्तः-\nविष्णोरपररूपत्वात्सर्वं विष्णुवदाचरेत् ॥ इति ॥\n\nसर्वस्वरूपी वहति भगवता मनसि यत्किञ्चिच्चिन्तितं तत्सर्वं प्रापयति स सुदर्शनः सूरिमुक्तः भगवता राक्षस-वधादिकं प्रति मुक्तः तद्वधप्रयुक्तदोषाभावात् । सपुण्यदेवेति सर्वत्रापि प्रसिद्धः । सुराणां सूरिः पूज्यः सुरसः हत्यादिदोषदुष्टस्य लोके त्याज्यताप्रतिपादनात् तद्दोषाभावात्सुरसः । यद्वा रुद्रनिवासभूतत्वाद्वा असुन्दः सुन्द दाहे (?) इति प्रतिसंहारकः । यद्वा प्राणदः अनध्यायेष्वधीयानास्ते चक्रेण हताः प्रणष्टा इति चरण\nव्यूहैश्छन्दोगानां शिखाग्रहणमात्रेण प्राणदः समूह्य देवा य एवंरूपं सुदर्शनं समूह्य सम्यक् धृत्वा देवाय वरदाय रुद्रस्य वरदायेत्यर्थः । पित्रे ``नारायणाद्रुद्रो जायते'' (नारायणोपनिषदि श्लोक १) इत्यादिश्रुतिभ्यः रुद्रस्य पित्रे रक्षकाय ॥\n\nननु जगत्संहारकस्य कथं सुदर्शने वास उपपद्यत इति चेत् उच्यते ।\nवेङ्कटगिरिमाहात्म्ये-\nकथं सूर्यं परित्यज्य प्रभाऽन्यस्य भविष्यति ।\nएवं श्रीकौस्तुभं चक्रं शार्ङ्गं शङ्खं तथैव च ॥\n\nएवमादीनि वस्तूनि नित्यसिद्धानि शङ्कर ।\nनैतेषां च परित्यागे नान्यस्तेषां व्यपाश्रयः ॥\n\nअशक्यमिदमत्यर्थमित्याह प्रमथाधिपम् ।\nस चाह चान्वेतु वक्ष्ये तथैवास्तु यथेप्सितम् ॥\n\nतत्रैव-\nअन्तरात्मा हि सर्वेषां स्तौति नारायणं प्रभुम् ।\nतदशक्यं महच्चक्रं विष्णोरन्यस्य कस्यचित् ॥\n\nशुद्धसत्त्वस्य तद्विष्णोः सर्वेशस्य मया वपुः ।\nसाक्षात्स्पृष्टो महान् भीतस्तमोगुणसमाश्रयः ॥\n\nयस्तत्त्वं च मया विष्णो दिव्यमङ्गलविग्रह ।\nत्वामेव तदहं नित्यं विष्णोर्नित्यानपायिनम् ॥\n\nअनुप्रविश्य त्वद्देहे वसिष्यामि सुदर्शन ।\nननु यद्वैष्णवं तेजः शाणितं विश्वकर्मणा ॥\n\nजाज्वल्यमानमपतत्तद्भूमौ मुनिसत्तम ।\nतेन चक्रं महाविष्णोः शिबिकामप्यकल्पयत् ॥\n\nदैत्यः पञ्चजनो नाम प्रभुर्जलभरस्तथा ।\nतस्यास्थिप्रभवं शङ्खमादाय पुरुषोत्तमः ॥ इति ॥\n\nअनुशासनिके उमा-\nबहूनामायुधानां तु पिनाकं धर्तुमिच्छसि ।\nकिमर्थं देवदेवेश तन्मे शंसितुमर्हसि ॥\n\nमहेश्वरः-\nशस्त्रग्रहं ते वक्ष्यामि श‍ृणु धर्मं शुचिस्मिते ।\nयुगान्तरे महादेवि कण्वनामा महामुनिः ॥\n\nसेहे तीव्रां तपश्चर्या कर्तुमेवोभयोः प्रियम् ।\nमहाविष्णोश्च या माऽस्ति तां मायां प्रकृतिं विदुः ॥\n\nलोकयात्रा विना तां तु नैति श्रीः सा स्मृता बुधैः ।\nतस्याः श्रियाः स्त्रियोऽभिन्नाः पूर्षाश्च पुरुषोत्तमात् ॥\n\nतस्मात्तया श्रिया सार्धं पूजयेत्पुरुषोत्तमम् ।\nसंसारचक्रयत्नाभ्यां निजं ते स्यात्सुदर्शनम् ॥\n\nहंसाख्यं चेतनारूपं सर्वप्राणिहृदि स्थितम् ।\nतच्छङ्खरूपो देवश्च पाञ्चजन्याख्य उच्यते ॥\n\nपञ्चभूतात्मको ह्यस्य सर्ववेदमयोऽक्षरः ।\nछन्दोमयाभ्यां पक्षाभ्यां युक्तः पक्षिगणेश्वरः ॥\n\nगरुडो वाहनं चापि विष्णोर्देवस्य कीर्तितः ।\nपृथिवीवायुसंयोगश्चापः शार्ङ्गं हरेः स्मृतः ॥\n\nतेजो वायुमयो ह्यस्य नाम्ना संशरणाच्छरः ।\nविद्याविद्याशरैर्युक्ते अक्षये ते महेषुधी ॥\n\nलोकालोकाचलः प्रोक्तो विद्योताख्यं तु खेटकम् ।\nकृतान्तो नन्दकः खड्गं सर्वप्राणिहृदि स्थितम् ॥\n\nया दण्डनीतिः सा ख्याता गदा कौमोदकी हरेः ।\nसर्वार्थेषु जयो ह्यस्य स त्वजागरता स्थिता ॥\n\nसर्वबन्धुषु यद्बद्धं प्रेमपाशं परस्परम् ।\nदृढं भ्रातृसमाख्यं तत्त्वाशुसर्वार्थसम्मतम् ॥\n\nसर्वप्राणिषु या शक्तिः शक्तिर्विद्युन्निभा मता ।\nमर्यादा यदधोलोके भेरी सा तु महारवा ॥\n\nसंसारभित्तिर्यो देहो लीलाख्यः स हरेर्द्विजाः ।\nयन्मनः शीघ्रगं तस्य स रथः कामगो मतः ॥\n\nयो वायुर्वाति सोऽश्वस्तु पुण्डरीकपदाह्वयः ।\nइत्येवं ब्रह्मणा चोक्तं तस्माद्देवि श्रिया सह ॥\n\nआत्मानमस्य जगतो निर्लेपमगुणोऽमलम् ।\nबिभर्ति कौस्तुभमणिस्वरूपं भगवान् हरिः ॥\n\nश्रीवत्ससंस्थानधरमनन्तेन समाश्रितम् ।\nप्रधानं बुद्धिरप्यास्ते गदारूपेण माधवे ॥\n\nभूतादिमिन्द्रियादींश्च द्विधा वै परमीश्वरः ।\nबिभर्ति शङ्खरूपेण शार्ङ्गरूपेण च स्थितम् ॥\n\nचलस्वरूपमत्यन्तं जपेनान्तरितानिलम् ।\nचक्रस्वरूपं च मनो धत्ते विष्णुःकरे स्थितम् ॥\n\nपञ्चरत्ने तु या माता वैजयन्ती गदाभृतः ।\nसा भूतहेतुसङ्घातभूता माता च वै द्विज ॥\n\nयानीन्द्रियाण्यशेषेण बुद्धिकर्मात्मकानि वै ।\nशराणि यान्यशेषेण तानि धत्ते जनार्दनः ॥\n\nबिभर्ति यच्चासिरत्नमच्युतोऽत्यन्तनिर्मलम् ।\nविद्यामयं नु तज्ज्ञानमविद्याचर्मसंस्थितम् ॥\n\nभूतानि च हृषीकेशो धत्ते सर्वेन्द्रियाणि च ।\nविद्याविद्ये च मैत्रेय सर्वमेतत्समाश्रितम् ॥\n\nअस्त्रभूषणसंस्थानस्वरूपं रूपवर्जितम् ।\nबिभर्ति मायारूपोऽसौ श्रेयसे भगवान् हरिः ॥\n\nसविकारं प्रधानं च पुमान् स्वचाखिलं जगत् ।\nबिभर्ति पुण्डरीकाक्षस्तदेवं परमेश्वरः ॥ इति ॥\n\nएवं स्वतः सिद्धानामकृतकानां शङ्खादीनामन्येन धर्तुमशक्यत्वात् योगेन पाञ्चजन्यत्वादिशब्दवाच्यत्वाभावात् रूढ्या पाञ्चजन्यत्वादिकमुपपन्नं ब्रह्मणा कल्पितं शार्ङ्गमिति नाम । एवमन्येषामप्राकृतानां पाञ्चजन्यादिकं परमात्मन एव । अवतारादिष्वन्यत् अप्राकृतं वाचकवृत्तिप्रभृतिर्वा । कल्पितानि शङ्खादीनि",
    "३": "यस्योपरिष्टादधितिष्ठदात्मा सर्वोपरिष्टात् परमात्मा मुक्तं तं विरजं नित्यमनु सम्पराय स्वाहा ॥ १०.३॥\nयस्य बद्धस्य उपरिष्टात् बद्धापेक्षया मुक्तपरम-सर्वोपरिष्टादधितिष्ठदात्मा बद्धमुक्तनित्यापेक्षया परमात्मा तं विरजं बद्धापेक्षया मुक्तं विरजं अपहतपाष्मत्वादिगुण- विशिष्टं मुक्तापेक्षया नित्यं अनु साकल्येन सम्पराय उत्कृष्टाय यद्वा प्रकृत्यपेक्षया बद्धायेत्यादि",
    "४": "तमस्सर्वभूतमधुनाध्वरेण तं सत्त्वरूपमनुप्रविस्य सङ्क्लेशयन् सृष्टिनिमित्ताय तस्मै परब्रह्मणे परज्यौतिषे स्वाहा ॥ १०.४॥\n``नासदासीन्नो सदासीत्तदानीम् । नासीद्रजो नो व्योमापरो यत् । किमावरीवः कुह कस्य शर्मन् । अम्भः किमासी-द्गहनं गभीरम् । न मृत्युरमृतं तर्हि न । रात्रिया अह्न आसीत् प्रकेतः । आनीदवातꣳ स्वधया तदेकम् । तस्माद्धान्यं न परः किञ्च नास । तम आसीत् तमसा गूढमग्रे प्रकेतम्'' इति । (नासदीयसूक्तं १.३)\nजाबालोपनिषदि- ``ओं तदाहुः । किं तदासीत् । तस्मै\nस होवाच । न सन्नासन्न सदसदिति तस्मात्तमः स जायते तमसो भूतादिराकाशमाकाशाद्वायुः वायोरग्निः अग्नेरापः अद्भ्यः पृथिवी तदण्डं समभवत् तद्वत्संवत्सर- मात्रमुषित्वा द्विधाऽकरोत् । अधस्तात् भूमिरुपरिष्टादाकाशं मध्ये पुरुषो दिव्यः । सहस्रशीर्षा पुरुषः । सहस्राक्षः सहस्र-पात् सहस्रबाहुरिति सर्वं तमोभूतं सृष्टेः प्रागा मनोस्तु सत्त्वरूपं सहस्रशीर्षेत्यादिदिरूपं प्रजासृष्टिनिमित्ताय सृष्ट्यर्थम् ।\nश्रीविष्णुपुराणे\nप्रकृतिं पुरुषं चैव प्रविश्य स्वेच्छया हरिः ।\nक्षोभयामास सम्प्राप्ते सर्गकाले व्ययः स्वयम् ॥\n\nप्रकृतिं पुरुषं चैव विध्यनादी उभावपि ।\nमम योनिर्महद्ब्रह्म तस्मिन् गर्भ दधाम्यहम् ।\nसम्भवः सर्वभूतानां ततो भवति भारत ॥\n\nएवमुक्तप्रकारेण अनुप्रविश्य प्रकृतिपुरुषौ शं(सं)क्लेशयन् सृष्टिमकरोत् । कथमिति चेत् सहस्रबाहुरिति सोऽग्रे भूतानां मृत्युमसृजत् । त्र्यक्षं त्रिपादं खण्डपरशुमजीजनत् । तस्य ब्रह्माभिपेदे स ब्रह्माणमेव विवेश । स मानसात् सप्त पुत्रानसृजत् । ते ह विराजं सप्तमानसानसृजन् प्रजापतयः ``ब्राह्मणोऽस्य मुखमासीत् । बाहू राजन्यः कृतः । ऊरू तदस्य यद्वैश्यः । पद्भ्याꣳ शूद्रो अजायत । चन्द्रमा मनसो जातः । चक्षोः सूयो अजायत'', ``श्रोत्राद्वायुश्च\nप्राणश्च हृदयात् इदं जायते अपानान्निषादा यक्षराक्षस-गन्धर्वा अप्सरोभ्य पर्वतो लोमभ्यः ओषधिवनस्पतयो ललाटात् क्रोधजो रुद्रो जायते । तस्यैतस्य महतो भूतस्य निःश्वसितमेतद्यदृग्वेदो यजुर्वेदस्सामवेदोऽथर्वणवेदः शिक्षा कल्पो व्याकरणं छन्दो निरुक्तं ज्योतिषं न्यायो मीमांसा धर्मशास्त्राणि व्याख्यानान्युपव्याख्यानानि सर्वाणि च भूतानि हिरण्यज्योतिर्यस्मिन्नयमात्मा धीयन्ते भुवनानि विश्वा आत्मानं द्विधाऽकरोत । अर्धेन स्त्री अर्धेन पुरुषो\nदेवो भूत्वा देवानसृजत् ऋषिर्भूत्वा ऋषीन् यक्षराक्षस-गन्धर्वान् ग्राम्यानारण्यांश्च पशूनसृजत् । इतरा गा इतरोऽनडुह इतरा बडबा इतरोऽश्वतरान् इतरा गर्दभीः इतरो गर्दभान् इतरा विश्वम्भरीरितरो विश्वम्भरान्'' इति एवं सृष्टवान् । अयं परमात्मा क इत्याकाङ्क्षायां तस्मै परब्रह्मणे परञ्ज्योतिष इति पुरुषनारायणपरब्रह्मपरतत्त्व-परञ्ज्योतिःपरमात्मादिशब्दवाच्यो नारायण एवेति ज्ञापयितुम्परब्रह्मणेपरञ्ज्योतिष इत्युक्तम् । परब्रह्म-ग्रहणात् सर्वमपि गृहीतं भवति ।\nकिञ्च-\nतमीश्वराणां परमं महेश्वरं तं देवतानां परमं च दैवतम् ।\nपतिं पतीनां परमं परस्ताद्विदाम देवं भुवनेशमीडयम् ॥\n\nन तस्य कार्यं करणं च विद्यते न तत्समश्चाभ्यधिकश्च दृश्यते ।\nपरास्य शक्तिर्विविधैव श्रूयते स्वाभाविकी ज्ञानबलक्रिया च ॥\n\nइत्यादि । (श्वेताश्वतरोपनिषद्षष्ठोऽध्यायः श्लोकानि ७-८) किञ्च-\nयतो वा इमानि भूतानि जायन्ते'' इत्यादि । (तैत्तिरीयोपनिषत् ३.१.३) जगत्कारणं ब्रह्मेत्युक्तं जगत्कारणत्वात् विष्ण्वादिमूर्तीनां मूलभूतानां षट्कोशषडूर्भिलेशाभावात् ।\nन भूतसङ्घसंस्थानं देवस्य परमात्मनः ।\nन तस्य प्राकृता मूर्तिर्मासमेदोऽस्थिसम्मिता ।\nसर्वभूतमयं देहं त्रैलोक्ये सर्वजन्तुषु ॥\n\nइत्यप्राकृतत्वात् ``ऋतꣳ सत्यं परं ब्रह्म'' (नृसिंहपूर्वतापिन्युपनिषद् प्रथमोपनिषद् श्लोकः १२) इत्यादिपरब्रह्मस्वरूपप्रतिपादनात् पादादर्धात् त्रिपादात् देवेषु क्रमेणादिमूर्तिश्च मूर्त्या क्रमेण विष्णुं महाविष्णुं सदाविष्णुं व्यापिनारायण इति चतुर्मूर्तयो भवन्तीति\nमरीच्यादिभिः प्रतिपादितत्वात् ``तमीश्वराणां परमं महेश्वरम्'' इत्युक्तत्वाच्च । ``ऋतमग्निर्वा ऋतमसावादित्यम्'', ``अग्निस्सर्वा देवताः'', ``असावादित्यो ब्रह्म'' इति समस्तक्त्याणगुणाभिप्रायेण ऋतं सत्यमित्युक्तं ``पूर्णत्वात् पुरुषः'' इति पादनारायणादिषु पूर्णत्वाभावात्पूर्णत्वाद्व्यापिनारायणस्य ।\nपरशब्देन च व्यापी नारायण इतीरितः ।\nनारशब्देन जीवानां समूहः प्रोच्यते बुधैः ॥\n\nतेषामयनभूतत्वान्नारायण इहोच्यते ।\nनरसम्बन्धिनो नारा नरश्च पुरुषोत्तमः ॥\n\nनाययत्यखिलविज्ञानं नाशयत्यखिलं तमः ।\nनरिष्यति च सर्वत्र नरस्तस्मात्सनातनः ॥\n\nनरसम्बन्धिनः सर्वे चेतनाचेतनात्मकाः ।\nनृगन्तव्यतया नारा भार्या पोष्यतया नराः ॥\n\nतथा---\nनियाम्यत्वेन सृज्यत्वप्रवेशभरणैस्तथा ।\nअयं ते निहितो नारात् व्याप्नोति क्रिययाऽखिलम् ॥\n\nनाराश्चाप्ययनं तस्य तस्मै भावनिरूपणात् ।\nनराणामयनं वासश्चेतनस्यायनं सदा ।\nपरमा च गतिस्तेषां नराणामात्मना स्थितिः ॥\n\nव्यापिनारायणपरत्वाभिप्रायेण तस्मै परब्रह्मणे इत्युक्तम्",
    "५": "जेनातिर्जेनातिषां जेनातिरोजो वलमाहरत्सत्त्वात्मकं सञ्जेनातिरिप्थं तस्मै सूक्ष्मसूक्ष्माय तेजसे स्वाहा ॥ १०.५॥\nपरब्रह्मभूतनारायणस्य माहात्म्यं प्रतिपादयति ऊत्सत-दीपवत् सूर्यचन्द्राग्न्यादीनां जेनातिः दीप्तिः ओजः परबला-हरणसामर्थ्यमोजः जगत्सृष्ट्यादिकं कुर्वतस्तस्य श्रीमहा-विष्णोः बलं सत्त्वं सत्त्वात्मकं तदन्तर्यामिणा सञ्जेनातिः सम्यक् ज्योतिः इत्थं उक्तप्रकारेण तस्मै",
    "६": "सत्त्वं सत्त्वात्मकं वा रजो रजस आत्मकस्तमस्तमस आधारः साकृतं निरीश्वरमीश्वराय स्वाहा ॥ १०.६॥\nअयमपि मन्त्रः पूर्वोक्तपरमात्मपरः सत्त्वं सात्त्विकं सत्त्वात्मकं तदन्तर्यामिणं रजो रजस आत्मकः तदन्तर्यामिणं तमः तमस आधारः साकृतं आकृतसहितं निरीश्वरम्,\nन तस्य कश्चित् पतिरस्ति लोके\nन चेशिता नैव च तस्य लिङ्गम् ।\nस कारणं करणाधिपाधिपो\nन चास्य कश्चिज्जनिता न चाधिपः ॥ इति ॥\n\nईश्वराय सर्वेश्वरायेत्यर्थः ।\nविग्रहो हविरादानं युगपत्कर्मसन्निधिः ।\nप्रीतिः फलप्रदत्वं च देवतानां न विद्यते ॥ इति ॥\n\nविग्रहादिपञ्चकाभावात् चतुर्थ्यन्तः शब्दो देवता शब्दातिरिक्तदेवताभावात् मन्त्रार्थवादानां तत्र तात्पर्या-भावाच्च ईश्वरायेति कथमुच्यत इति चेत्- उच्यते; ``यद्वै किञ्च मनुरवदत् तद्भेषजम्'' इति श्रुतेः, (छान्दोग्यब्राह्मणे)\nमन्वर्थविपरीता तु या स्मृतिः सा न शस्यते ॥\n\nइति संवर्तस्मरणाच्च । (बृहस्पतिः)\nप्रमाणत्वेनाभिहितायां मनुस्मृतौ-\nप्रत्यक्षं चानुमानं च शास्त्रं च विविधागमम् ।\nत्रयं सुविदितं कार्यं धर्मशुद्धिमभीप्सता ॥\n\nइति प्रत्यक्षादीनां त्रयाणां प्रामाण्यप्रतिपादनात ``महाꣳ इन्द्रो वज्रबाहुः'', ``वज्रहस्तः पुरन्दरः'', ``उत्तिष्ठन्नोजसा सह पीत्वा शिप्रे अवेपयः'' इत्यादिदेवतासद्भावप्रतिपादनात् गारुडादिषु मन्त्रेषु मन्त्रवर्णानां स्वार्थे तात्पर्यदर्शनात् विषहरणादिषु दृष्टत्वाच्च ईश्वरसद्भावोऽस्तीत्यवगन्तव्यः । स्मृतीनामपि वेदमूलत्वे त्रेधा निर्वाहः कार्य इति । नित्यानुमेयश्रुतिमूलत्वं प्राभाकराः । उत्सन्नशाखामूलत्व-मापस्तम्बाद्याः । विप्रकीर्णशाखामूलत्वमितरे । नित्यानुमेयश्रुतिमूलत्वे अक्षरानुपूर्व्यविशेषविशिष्टस्य नित्यानुमैयश्रुतिमूलत्वम् । नाक्षरानुपूर्व्यमूलत्वं यद्युच्यते तर्हि घटपटादीनामपि नित्यानुमेयश्रुतिमूलत्वं स्यात् ॥ आनुपूर्व्यविशेषविशिष्टस्येति चेदुच्चार्यमाणानुपूर्व्यविशेषण-विशिष्टत्वमिति सिद्धान्तेऽनुमेयत्वं भज्येतेति । उत्सन्नशाखा मूलमिति चेत् तेऽपि भिन्नभिन्नपाठाः प्रयोगादनुमीयन्त इति विक्षेपोत्सन्ना वा एकैवेति चेन्न\nसर्ववेदसाक्षात्कारवतो व्यासस्य एकस्यापि शिप्यस्याध्यापन-सामार्थ्याभावेन तथा वक्तुमयुक्तम् । भवेदेवेति चेत् सः पदक्रमादिरूपेणाधीयमानत्वात् तथा वक्तुमयुक्तम् । किन्तु प्रकीर्णशाखामूलत्वं वक्तुं युक्तम् ॥\n\nतदुक्तम्-\nदुर्बोधा वैदिकाश्शब्दाः प्रकीर्णत्वाच्च ते खिलाः ।\nतथैत एव स्पष्टार्थाः स्मृतितन्त्रे प्रतिष्ठिताः ॥ इति ॥\n\nप्रसङ्गादेतत्सर्वमुपपादितम्",
    "७": "अनिर्भिण्णं यस्येदमासीदुदकात्मकं यस्योदावोऽयनुथमुच्चरुच्चैरुगाय स्वाहा ॥ १०.७॥\nयस्य परमात्मनः यदा प्रलयः तदा लोके अनिर्भिण्णं भेदरहितं निरन्तरमुदकात्मकमासीत् । यस्य परमात्मनो दग्धुमिच्छा यदा यदा उदावः उत्कृष्टो दावः प्रलयाग्निः अयनुथं तथा असमृद्धिः उच्चं अत्यन्तं उच्चैरुरुगाय श्रुतिस्मृतिषु सर्वत्र अत्यन्तं गायति इति उरुगः तस्मै",
    "८": "पुण्यां च पुण्यः पुरुषे पुरग्रे तां राजिमन्तां निशि चोदितानां निदधाति पुष्टयै हरन् पराय स्वाहा ॥ ९.८॥\nपुण्यः पोषकः परमात्मा यद्वा परमपावनः पुण्यां पोषिकां पुरुषे पुरुषशब्दः साधारणः स्वकृपाकटाक्षविषयभूते पुरुषे पुरग्रे शरीरपूर्वभागे पादगुह्यनाभिहृदयकण्ठमुखेषु पुष्टयै ऐश्वर्यानुभवार्थं लक्ष्मीं निदधाति स्थापयते निशि चोदितानां रात्रौ चकारात् सन्ध्याकाले च उदिताः जाताः सुरदानवादयः ``दिवा देवानसृजत नक्तमसुरान्'' इति श्रुतेः । (मैत्रायणीसंहिता काण्डं १ प्रपाठकः ९ अनुवाकः ३) तां राजिं दीप्तिरूपां लक्ष्मीं हरन् तेषामैश्वर्यं हरन् अन्तां शिरसि स्थितां निदधाति अयमेवार्थो मार्कण्डेयपुराणेऽवगम्यते-\nसप्तस्थानान्यतिक्रम्य येषां लक्ष्मी शिरःस्थिता ।\nआयुरारोग्यमैश्वर्यं तेषां सम्यक्प्रहीयते ॥\n\nएवंरूपेण मर्यादास्थापकाय तुभ्यम्",
    "९": "स नो भूतो यो वाऽमृतात्मा सुपुष्टिमस्मत्पितरं पवित्रं स नोऽस्तु भूत्यै कमलं पराय स्वाहा ॥ ९.९॥\nस परमात्मा नो भूतः न जातः ``अमानोनाः प्रतिषेधे'' इति । (सारस्वत व्याकरणम् पृष्ठांकः ८२)\nश्वेताश्वतरे-\nन तस्य कश्चित् पतिरस्ति लोके\nन चेशिता नैव च तस्य लिङ्गम् ।\nस कारणं करणाधिपाधिपो\nन चास्य कश्चिज्जनिता न चाधिप ॥ इत्यादयः ॥\n\nअमृतात्मा-\nषड्भावषट्कोशषडूर्मिहीनं शुद्धात् परं निर्मलमप्रमेयम् ।\nब्रह्माद्यमेकं सदनं समग्रं भजन्ति ये तत्र भवन्ति धन्याः ॥ इति ॥\n\nअस्ति जायते परिणमते वर्धते अपक्षीयते विनश्यतीति षड्भावविकाराः अस्थिशुक्लमज्जाः पितृतः, त्वङ्मांस-रुधिराणीति मातृतः, इति षट्कोशाः ।\nअशनायापिपासे च शोकमोहौ जरामृती ।\nएताः षडूर्मय'' प्रोक्ता देहिनां तु विशेषतः ॥ इति ॥\n\nअस्माकं सुपुष्टिं सुतरां पुष्टिं ऐहिकं अस्मत्पितरं पवित्रं पितृशब्देन पितृवंशजानां मातृवंशजानां सर्वेषामुपलक्षणम् ।\nआस्फोटयन्ति पितरः प्रनृत्यन्ति पितामहाः ।\nवैष्णवो नः कुले जातः स पुनस्तारयिष्यति ॥\n\nस नोऽस्तु भूत्यै स परमात्मा नः भूत्यै भगवत्प्राप्तिरूपैश्वर्याय अस्तु कमलम्",
    "१०": "यो वा दशानां प्रसृताः समस्तास्तां तां दधानास्समयात्सुबीजाः शब्दादिरीत्यै स्वबलं वलाय स्वाहा ॥ ८.१०॥\nबीजाङ्कुरप्ररोहादिकं परमात्मशक्त्येत्याह .... यो वा दशानां इति ॥ यः परमात्मा दशानां देवमनुष्यमृगपक्षिसरीसृपक्रिमिश्वेतवृक्षजगुल्मलतादीनां प्रसृताः प्रसूतयः समस्ताः नामरूपकृत्यविभागादिकं तां तां दधानाः समयात् समये सुबीजाः शब्दादिरीत्यै परमात्मशक्त्या प्ररोहादिसामर्थ्ययुक्ता भवन्ति ये स्वबलं तत्सर्वं परमात्मन एव बलं तस्मै बलाय बलरूपाय",
    "४१": "यस्यैता ब्रह्ममूर्तयो बृहद्ब्रह्माणं ब्रह्म आदधानः यं ब्रह्म ब्रह्मगुप्तये परम्पराय स्वाहा ॥ ३.१०॥\nयस्य परब्रह्मणः एताः अव्यया ब्रह्ममूर्तयः दत्तोऽयं चतुर्मुखब्रह्मगुप्तये वेदगुप्तये परम्पराय सृजति तस्मै ।\n(श्वेताश्वतरे- श्लोकः १८)\nयो ब्रह्माणं विदधाति पूर्वं यो वै वेदांश्च प्रहिणोति तस्मै ॥ यः ब्रह्माणं पूर्वं विदधाति यः च तस्मै वेदान् प्रहिणोति वै आत्मबुद्धिप्रकाशं निष्कलं निष्क्रियं शान्तं निरवद्यं निरञ्जनं अमृतस्य परं सेतुं दग्धेन्धनं अनलं इव स्थितं तं ह मुमुक्षुः अहं शरणं प्रपद्ये ॥ (षष्ठोऽध्यायः श्लोकः १८)\nइति तृर्तायोऽनुवाकः सम्पूर्णः ।\n\nचतुर्थाऽनुवाकः सव्याख्या\nवाको वा अनुवाको वाकं वाकं सञ्जुपमाणः देवस्य स्वं स्वगुप्तये स्वयं जेनातिषे ज्योतिषे स्वाहा ॥ ४.१॥\nवाकः अनुवाक एव यद्वा वाकं वाकं प्रत्यनुवाकं प्रतिवाक्यं वा सञ्जुपमाणः अस्य मन्त्रस्याध्येतरि प्रियमाणः ॥\n\nवेदाक्षराणि यावन्ति पठितानि द्विजोत्तमैः ।\nयावन्ति हरिनामानि कीर्तितानि न संशयः ।\nवेदाक्षराणि यावन्ति पठितानि द्विजातिभिः ।\nतावन्ति हरिनामानि कीर्तितानि न संशयः ॥\n\n(संस्काररत्नमालान्तर्गता श्लोकानि भागः १)\nतपसा विद्यया तुष्ट्या धत्ते वेदं हरेस्तनुम् ॥ (श्रीमद्भागवतपुराणे स्कन्धः ७ अध्यायः १४"
}