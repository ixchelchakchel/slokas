{
    "१": "ॐ शौनको ह वै महाशालोऽङ्गिरसं भगवन्तं\nपिप्पलादमपृच्छत् ।  दिव्ये ब्रह्मपुरे सम्प्रतिष्टिता\nभवन्ति कथं सृजन्ति कस्यैष महिमा बभूव यो\nह्मषे महिमा बभूव क एषः ।\nतस्मै स होवाच ब्रह्मविद्यं वरिष्ठाम् ।  प्राणो ह्येष\nआत्मा ।  आत्मनो महिमा बभुव देवानामायुः स देवानां\nनिधनमनिधनं दिव्ये ब्रह्मपुरे विरजं निष्कलं\nशुभ्रमक्षरं यद्ब्रह्म विभाति स नियच्छति\nमघुकरराजानं माक्षिकवदिति । यथा माक्षीकैकेन\nतन्तुना जालं वक्षिपति तेनापकर्षति तथैवैष प्राणो\nयदा याति संसृष्टमाकृष्य । प्राणदेवतास्ताः सर्वा\nनाड्यः । सुष्वपे श्येनाकाशवद्यथा खं श्येनमाश्रित्य\nयाति स्वमालयमेवं सुषुप्तो ब्रूते यथैवैष देवदत्तो\nयष्ट्याऽपि ताड्यमानो न यत्येवमिष्टापूर्तैः\nशुभाशुभैर्न लिप्यते । यथा कुमारो निष्काम\nआनन्दमुपयाति तथैवैष देवदत्तः स्वप्न आनन्दमभियाति ।\nवेद एव परं ज्योतिः ज्योतिष्कामो ज्योतिरानन्दयते ।\nभूयस्तेनैव स्वप्नाय गच्छति जलौकावत् । यथा\nजलौकाऽग्रमग्रं नयत्यात्मानं नयति परं संधय ।\nयत्परं नापरं त्यजति स जाग्रदभिधियते । यथैवैष\nकपालाष्टकं संनयति । तमेव स्तन इव लम्बते\nवेददेवयोनः । यत्र जाग्रति शुभाशुभं निरुक्तमस्य\nदेवस्य स सम्प्रसारोऽन्थर्यामी खगः कर्कटकः पुष्करः\nपुरुषः ग्राणो हिंसा परापरं ब्रह्म आत्मा देवता वेदयति ।\nय एवं वेद स परं ब्रह्म धं क्षेत्रज्ञमुपैति",
    "२": "अथास्य पुरुषस्य चत्वारि स्थानानि भवन्ति\nनाभिर्हृदयं कण्ठं भूर्धेति । तत्र चतुष्पादं\nब्रह्म विभाति । जागरितं स्वप्नं सुषुप्तं तुरीयमिति ।\nजागरिते ब्रह्मा स्वप्ने विष्णुः सुषुप्तौ रुद्रस्तुरीयं\nपरमाक्षरं आदित्यश्च विष्णुश्चेश्वरश्च स पुरुषः\nस प्राणः स जीवः सोऽग्निः सेश्वरश्च जाग्रत्तेषं मध्ये\nयत्परं ब्रह्म विभाति । स्वयममनस्कमश्रोत्रमपाणिपादं\nज्योतिर्वर्जितं न तत्र लोका न लोका वेदा न वेदा देवा न\nदेवा यज्ञा न यज्ञ माता न माता पिता न पिता स्नुष न\nस्नुष चाण्डालो न चाण्डालः पैल्कसो न पैल्कसः श्रमणो न\nश्रमणः पशवो न पशवस्तापसो न तापस इत्येकमेव\nपरं ब्रह्म विभाति । हृद्याकाशे तद्विज्ञानमाकाशं\nतत्सुषिरमाकाशं तद्वेद्यं हृद्याकाशं यस्मिन्निदं\nसंचरति वचरति यस्मिन्निदं सर्वमोतं प्रोतम् । सं\nविभोः प्रजा ज्ञायेरन् । न तत्र देवा ऋषयः पितर रिशते\nप्रतिबुद्धः सर्वविदिति",
    "३": "हृदिस्था देवताः सर्वा हृदि प्राणाः प्रतिष्ठिताः ।\nहृदि प्राणश्च ज्योतिश्च त्रिवृत्सूत्रं च यन्महत् ॥\n\nहृदि चैतन्ये तिष्ठति यज्ञोपवीतं परमं पवित्रं\nप्रजापतेर्यत्सहजं पुरस्तात् ।\nआयुष्यमग्रपं प्रतिमुञ्च शुभ्रं यज्ञोपवीतं बलमस्तु तेजः ॥\n\nसशिखं वपनं कृत्वा बहिःसूत्रं त्यजेद्बुधः ।\nयदक्षरं परं ब्रह्म तत्सूत्रमिति धारयेत् ॥\n\nसूचनात्सूत्रमित्याहुः सूत्रं नाम परं पदम् ।\nतत्सूत्रं विदितं येन स विप्रो वेदपारगः ॥\n\nतेन सर्वमिदं प्रोतं सूत्रे मणिगणा इव ।\nतत्सूत्रं धारयेद्योगी योगवित्तत्त्वदर्शिवान् ॥\n\nबहिःसूत्रं त्यजेद्विद्वान्योगमुत्तममास्थितः ।\nब्रह्मभावमयं सूत्रं धारयेद्यः स चेतनः ॥\n\nधारणात्तस्य सूत्रस्य नोच्छिष्ठो नाशुचिर्भवेत् ।\nसूत्रमन्तर्गतं येषां ज्ञानयज्ञोपवीतिनाम् ॥\n\nते चै सूत्रविदो लोके ते च यज्ञोपवीतिनः ।\nज्ञानशिखिनो ज्ञाननिष्ठा ज्ञानयज्ञोपवीतिहः ॥\n\nज्ञानमेव परं तेषां पवित्रं ज्ञानमुत्तमम् ।\nअग्नेरिव शिखा नान्या यस्य ज्ञानमयी शिखा ॥\n\nस शिखीत्युच्यते विद्वानितरे केशधारिणः",
    "४": "कर्मण्यधिकृता ये तु वैदिके ब्राह्मणादयः ।\nतैः संधार्यमिद सूत्रं क्रियाङ्गं तद्धि वै स्मृतम् ॥\n\nशिखा ज्ञानमयी यस्य उपवीतं च तन्मयम् ।\nब्राह्मण्यं सकलं तस्य इति ब्रह्मविदो विदुः ॥\n\nइदं यज्ञोपवीतं तु पवित्रं यत्परायणम् ।\nस विद्वान्यज्ञोपवीती स्यात्स यज्ञः स च यज्ञवित् ॥\n\nएको देवः सर्वभूतेषु गूढः सर्वव्यापी सर्वभूतान्तरात्मा ।\nकर्माध्यक्षः सर्वभूताधिवासः साक्षी चेता केवलो निर्गुणश्च ॥\n\nएको मनीषी निष्कियाणां बहूनामेकं सन्तं बहुधा यः करोति ।\nतमात्मानं येऽनुपष्यन्ति धीरास्तेषं शान्तिः शाश्वती नेतरेषाम् ॥\n\nआत्मानमरणिं कृत्वा प्रणवं चोत्तरारणिम् ।\nध्याननोर्मथनाभ्यासाद्देवं पश्येन्निगूढवत् ॥\n\nतिलेषु तैलं दधिनीव सर्पिरापः स्त्रोतःस्वरणीषु चान्निः ।\nएवमात्माऽऽत्मनि गृह्मतेऽसौ सत्येनैनं तपसा योऽनुपश्यति ॥\n\nऊर्णनाभिर्यथा तन्तून्सृजते संहरत्यपि ।\nजाग्रत्स्वप्ने तथा जीवो गच्छत्यागच्छते पुनः ॥\n\nपद्मकोशप्रतीकाशं सुषिरं चाप्यधोमुखम् ।\nहृदयं तद्विजानीयाद्विश्वस्याऽऽयतनं महत् ॥\n\nनेत्रस्थं जाग्रतं विद्यात्कण्ठे स्वप्नं विनिर्दिषेत् ।\nसुषुप्तं हृदयस्थं तु तुरीयं मूर्ध्नि संस्थितम् ॥\n\nयदात्मा प्रज्ञयाऽऽत्मानं संधत्ते परमात्मनि ।\nतेन संध्या ध्यानमेव तस्मात्सन्ध्याभिवन्दनम् ॥\n\nनिरोदकाध्यानसंध्या वाक्कायक्लेशवर्जिता ।\nसंधिनी सर्वभूतानां सा संध्या ह्येकदण्डिनाम् ॥\n\nयतो वाचो निवर्तन्ते अप्राप्य मनसा सह ।\nआन्नन्दमेतज्जीवस्य यं ज्ञात्वा मुच्यते बुधः ॥\n\nसर्वव्यापिनमात्मानं क्षीरे सर्प्रिवार्पितम् ।\nआत्मातपोमूलं तद्ब्रह्मोपनिषत्परम् ।\nसर्वात्मैकत्वरीपेण तद्ब्रह्मोपनिषत्परमिति"
}