{
    "१": "Commentary I.\nश्रीमद्विश्वाधिष्ठानपरमहंससद्गुरुरामचन्द्राय नमः\nद्वैतासम्भवविज्ञानसंसिद्धाद्वयतारकं ।\nतारकब्रह्मेति गितं वन्दे श्रीरामवैभवं ॥\n\nइह खलु शुक्लयजुर्वेदप्रविभक्तेयं अद्वयतारकोपनिषत्\nराजयोगसर्वस्वं प्रकटयन्ती ब्रह्मात्रपर्यवसन्ना दृश्यते ।\nअस्याः स्वल्पग्रन्थतो विवरणमारभ्यते । अत्र\nयथोक्ताधिकार्युद्देशेन\nश्रुतयः तारकयोगमुपदिशन्तीत्याह -- अथेति ॥ अथ\nकर्मोपासनाकाण्डद्वयनिरूपणानन्तरं यतः तेन\nपुरुषार्थासिद्धिः\nअतः तदर्थं यत्र स्वातिरेकेण द्वयं न विद्यते तत् अद्वयं\nब्रह्म\nतन्मात्रबोधिनी विद्या तारकोपनिषत् तां श्रुतयो वयं\nव्याख्यास्यामः ।\nकस्मा अधिकारिण इत्यत आह -- यतय इति ।\nस्वाश्रमानुष्ठनपूर्वकं\nदेशिकंउखतो वेदन्तश्रवणं ततो युक्तिभिः\nश्रुत्यविरुद्धाभिः\nमननं च कृत्वा निदिध्यसानाय यतत इति यतिः ।\nअजितेन्द्रियस्य\nयतित्वं कुत इत्यत आह -- जितेन्द्रियायेति । जितेन्द्रियस्य\nयतित्वोपपत्तेः ।\nअरिषड्वर्गाक्रान्तस्य जितेन्द्रियता कुत इत्यत आह --\nशमादिषड्गुणपूर्णायेति । शमादिषड्गुणसम्पत्तेः\nअरिषड्वर्गोपरतिपूर्वकत्वात् । एवं साधनवते श्रुतयः\nतारकयोगमुपदिशन्तीत्यर्थः",
    "२": "Commentary I.\nएवं निदिध्यसानोपायतत्फलमाह -- चिदिति ॥ योगी स्वान्तः\nचिद्रूपोऽस्मीति भवयनर्धोन्मीलितलोचनः भ्रूमध्यादौ\nसच्चिदानन्दमात्रं ब्रह्माहमस्मीत्यालोकयन्तद्रूपस्तारकरूपो\nभवति",
    "३": "Commentary I.\nकिं तारकमित्यताह -- गर्भेति ॥ ज्योतिर्लिङ्गं भ्रुवोर्मध्ये\nनित्यं ध्यायेत्सदा यतिः । इति श्रुतिसिद्धज्योतिर्लिङ्गस्य\nप्रत्यग्रूपत्वेन\nस्वाज्ञविकल्पितगर्भासादिसंसारतारकत्वात्तारकं\nप्रत्यगात्मेत्यर्थः । जीवेशभेदे सति\nप्रत्यगभिन्नब्रह्मभावः कुत\nइत्याशङ्क्य तयोर्भेदस्य मायिकत्वेन मिथ्यात्वात्ततो यच्छिष्यते\nतदेव\nब्रह्मेत्याह -- जीवेति",
    "४": "Commentary I.\nतदधिगमोपायः कथमित्यत आह तत्सिद्ध्या इति",
    "५": "Commentary I.\nअन्तर्बाह्यमध्यभेदेन लक्ष्यं त्रिविधं । तत्र\nअन्तर्लक्ष्यलक्षणं\nतदभ्यासफलं चाह -- देहेति ॥ यदा कुण्डलिनी\nप्राणदृष्टिमनोग्निभिः\nमूलाधारत्रिकोणाग्रालङ्कारसुषुम्नाऽधोवक्त्रं विभिद्य\nतन्मध्ये\nप्रविशति तदा बाह्यान्तःप्रपञ्चविस्मरणपूर्वकं\nमुन्यन्तःकरणं\nनिर्विकल्पब्रह्मपदं भजति । मुनिः निर्विकल्पज्ञानात् विकल्पात्\nमुक्तो\nभवतीत्यर्थः । तत्सिद्ध्युपायः कः इत्यत आह -- फालेति ।\nतद्गतसुखानुभवोपायं वदन् अन्तर्लक्ष्यं उपसंहरति --\nतर्जनीति ।\nसुखं प्राप्नोति न केवलं कर्णरन्ध्रद्वये एवं हृदये",
    "६": "Commentary I.\nबहिर्लक्ष्यलक्षणमाह -- अथेति । योगी भवति\nइत्यादिकृत्स्नोपनिषत्\nप्रायशो मण्डलब्राह्मणोपनिषद्व्याख्यानेन व्याख्यातं\nस्यादिति\nमन्तव्यं",
    "७": "Commentary I.\nअन्तर्बाह्यलक्ष्यस्वरूपमुक्त्वा मध्यलक्ष्यस्वरूपमाह -- अथेति ।\nतद्दर्शी विमुक्तस्वाज्ञानतत्कार्यफलः । यस्मादेवं तस्मात्",
    "८": "Commentary II.\nउक्तानां लक्ष्यत्रयव्योम्नां भौतिकत्वशङ्का\nनन्विह अन्तर्लक्ष्यबाह्यलक्ष्यमध्यलक्ष्यलक्षणेषु\nउच्यमानेषु\nनीलरक्तपीत्रचित्रादिवर्णयुक्तव्योमदर्शनानि अवगम्यन्ते ।\nनैतैः\nदर्शनैः किञ्चिदपि मुमुक्षोः प्रयोजनं भवितुमर्हति । कुतः\nनानाविधज्योतिर्विषयकत्वेन भौतिकत्वात् । यदि\nब्रह्मज्योतिर्दर्शनं\nस्यात्तदा क्रममुक्त्यै वा तत् उपयुक्तं स्यात् । न तु तदेतत् ।\nब्रह्मणः\nएवं नानाविधत्वाभावात् । भौतिकानि तु ज्योतींषि\nउपाधिभेदात्\nबहुविधानि भवितुमर्हन्ति । तस्मात्\nप्रपञ्चितलक्षणबहुविधज्योतिर्दर्शनानि सिद्ध्यर्थकानि स्युः ।\nउपनिषदां वैयर्थ्यकल्पनानर्हत्वात् । इति चेत् --\nतन्निरसनेन एषां मुमुक्षूपयोगित्वनिर्णयः\nअत्रोच्यते । निर्विशेषस्य परस्य ब्रह्मण एव एतानि ज्योतींषि\nइति ।\nकुतः भौतिकज्योतिषं देहाद्बहिः दर्शनीयत्वेन\nदेहान्तदर्शनायोग्यत्वात् । प्रत्यगात्मज्योतिषः एकरूपत्वेऽपि\nविविधनाडीवन्नाडीसम्बन्धवशात् नानावर्णोपपत्तेः ।\nयथा\nएकवृत्तिमानप्यात्मा नानानाडीसम्बन्धवशात्\nजाग्रत्स्वप्नसुषुप्त्यवस्थाविशेषैः नानाविधः अनुभूयते\nतद्वत् ।\nयद्यपि एतेषां ज्योतिषाम्खण्डत्वेन दर्शनविषयत्वाभात्\nक्रममुक्त्यै\nपरम्परया सद्योमुक्त्यै वा साधनत्वण् स्यात् । न तु साक्षात्\nसद्योमुक्त्यै । न तु तावता सिद्ध्यार्थकानि मुमुक्षोः\nअनुपयुक्तानीति\nवक्तुं युक्तं ॥ ५-७॥\n\nText\nद्विविधं तारकम्\nतत्तारकं द्विविधं पूर्वार्धं तारकमुत्तरार्धममनस्कं\nचेति । तदेष श्लोको भवेति --\nतद्योगं च द्विधा विद्धि पूर्वोत्तरविधानतः ।\nपूर्वं तु तारकं विद्यात् अमनस्कं तदुत्तरमिति",
    "९": "Commentary II.\nननु निर्गुणाकाशं परमाकाशं महाकाशं तत्त्वाकाशं\nसूर्याकाशं चेति तारकलक्ष्यं आकाशपञ्चकमभिधीयते ।\nअत्र\nकथं पूर्वोत्तरार्धविभागः इति । अत्रोच्यते ।\nउभयैक्यदृष्ट्या\nमनोयुक्तं ध्यायेतिति तार एवानुसन्ध्येयः । इति च\nध्यानयोगाभ्यासस्य\nविहितत्वात् । तदभ्यासकालः पूर्वार्धः तारकयोगसंज्ञकः\nतत्फलीभूतज्योतिर्दृशनकालः उत्तरार्धः\nअमनस्कयोगसंज्ञकः ।\nएवमेव च आकाशपञ्चकदर्शने पूर्वोत्तरविभागो मन्तव्यः",
    "१०": "Commentary II.\nमूर्तितारकामूर्तितारकयोश्च\nइन्द्र्यान्तभ्रूयुगातीतत्वकथनेन\nसगुणमूर्तिध्यानपरत्वं चावगन्तव्यं । सगुणमूर्तिध्यानस्य\nच\nनिष्कामकृतस्य च क्रममुक्तिचित्तशुद्धिप्रयोजनतया\nसुप्रसिद्धत्वात्",
    "११": "Commentary II.\nप्रकृतयोगे पूर्णमनोविलयाभावेन दृश्यमानज्योतिषः\nप्रत्यगात्मस्वरूपत्वनिर्णयः\nइदं ज्योतिः त्वंपदार्थः आहोस्वित् तत्पदार्थः इति\nसंशीयते ।\nकुतः संशयः त्वंपदार्थविवेचन इति सच्चिदानन्दस्वरूपं\nब्रह्मैवेति च उक्तत्वात् । अत्रोच्यते । त्वंपदार्थः\nप्रत्यगात्मैव ।\nब्रह्मांशत्वात्तु ब्रह्मत्वमुपचर्यते साक्षाद्ब्रह्मयोगो हि\nमनोवियुक्ताभ्यासरूपः । तत्रैव मनोनाशसम्भवात् ।\nमनोयुक्ताभ्यासस्तु प्रकृतः कण्ठरवोक्तः ।\nमनस्सहकारिचक्षुषा\nवेद्यं भवतीति च । यदि मनसैव वेद्यमित्युक्तं तदा\nअन्तर्दृष्टेः\nमनोऽनन्यत्वात् मनसः ब्रह्मणि विलयसम्भवाच्च\nअखण्डब्रह्मयोग\nएव विवक्षितः इति वक्तुं शक्यं । न तु तदस्ति ।\nप्रत्यगात्मयोगे च\nआन्तरे बाह्यवत् आत्ममनश्चक्षुस्संयोगेनैव\nरूपग्रहणकार्योदयः\nस्यात् । न तु ब्रह्मयोगे तदीयाखण्डसम्यग्दर्शनं\nचक्षुरधीनं\nमनोऽदीनं वा भवति । चक्षुर्मनसी पृष्ठतः कृत्वा\nस्वयंप्रकशमानत्वात् । ननु मनोयुक्तान्तर्दृष्टिरित्युक्तत्वात्\nमनसः\nअन्तर्दृष्टिद्वारा ब्रह्मणि विलय एव अर्थादवगम्यते इति चेत्र ।\nबह्यवदित्युक्तत्वेन प्रकृतयोगे मनोविलयासम्भवात् ।\nतात्कालिकस्तु\nमनोलयः सुषुप्तस्येव नात्यन्त श्लाध्यतमो भवितुमर्हति ।\nयद्वा\nक्रममुक्तिसाधनीभूतोऽपि स मनोलयः\nपुनर्जन्मबीजभर्जनाभावात्\nन नाशापरपर्यायः इत्यवगन्तव्यं",
    "१२": "Commentary I.\nयत्योगिभिः ध्येयमुक्तं पर्यवसाने तदेव सांभवी मुद्रा\nभवतीत्याह अन्तरिति ॥ मुद्रा भवति इत्यत्र\nअन्तर्लक्ष्यं बहिर्दृष्टिः निमेषोन्मेषवर्जिता ।\nएषा सा शाम्भवी मुद्रा सर्वतन्त्रेषु गोपिता ॥\n\nइति श्रुतेः । तन्मुद्रारूढयोगिनं स्तौति -- तदिति । पवित्रा\nभवति\nइत्यत्र स्वपादन्यासमात्रेण पावयन् वसुधातलं इति\nस्वरूपदर्शनोक्तेः । पवित्रा भवन्ति --\nस्वेचरा भूचराः सर्वे ब्रह्मविद्दृष्टिगोचराः ।\nसद्य एव विमुच्यन्ते कोटिजन्मार्जितैरघैः ॥\n\nइति श्रुतेः",
    "१३": "Commentary I.\nअन्तर्लक्ष्यं विकल्प्य निर्धारयति -- परमेति ॥ उक्तविकल्पानां\nएकार्थपर्यवसायित्वात् तद्दर्शनमूलं किमित्यत्र --\nतद्दर्शनमिति",
    "१४": "Text\nआचार्यलक्षणम्\nआचार्यो वेदसम्पन्नो विष्णुभक्तो विमत्सरः ।\nयोगज्ञो योगनिष्ठश्च सदा योगात्मकः शुचिः",
    "१५": "गुरुभक्तिसमायुक्तः पुरुष्ज्ञो विशेषतः ।\nएवं लक्षणसम्पन्नो गुरुरित्यभिधीयते",
    "१६": "गुशब्दस्त्वन्धकारः स्यात् रुशब्दस्तन्निरोधकः ।\nअन्धकारनिरोधित्वात् गुरुरित्यभिधीयते",
    "१७": "गुरुरेव परं ब्रह्म गुरुरेव परा गतिः ।\nगुरुरेव परा विद्या गुरुरेव परायणं",
    "१८": "गुरुरेव परा काष्ठा गुरुरेव परं धनं ।\nयस्मात्तदुपदेष्टाऽसौ तस्माद्गुरुतरो गुरुरिति",
    "१९": "Commentary I.\nग्रन्थतदर्थपठनानुसन्धानफलमहा -- य इति ॥\n\nकामाकामधियां\nपठनफलं सर्वकामाप्तिः परमपुरुषार्थाप्तिश्च ।\nइत्युपनिषच्छब्दः अद्वयतारकोपनिषत्समाप्त्यर्थः"
}