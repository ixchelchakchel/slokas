{
    "१": "ॐ सह नाववतु ।\nसह नौ भुनक्तु ।\nसह वीर्यं करवावहै ।\nतेजस्वि नावधीतमस्तु मा विद्विषावहै ॥\n\nॐ शान्तिः शान्तिः शान्तिः ॥\n\nॐ अथ श्रीरामकृष्ण परमहंसोपनिषदं\nव्याख्यास्यामः ।\nसैषाऽपरोक्षानुभवरूढा साधनप्रधाना च",
    "२": "निर्गुणं निराकारं च परं ब्रह्म ।\nतदेव भक्तजनानां शीतल भक्तेः प्रभावात्\nसगुणः साकारः परमेश्वरो भवति हिममिव\nजलात् शैत्यात् ।\nस एव परमेश्वरो निखिलजगदंतर्यामी च",
    "३": "राम-कृष्ण-शिव-विष्णु-गाॅडल्लेत्यादि\nविविधनामभिर्निर्दिष्टं परंतत्त्वमपि स एव ।\nस एव लक्ष्मी-दुर्गा-काली-सरस्वतीत्यादि\nदेवीनामभिरपि निर्दिश्यते",
    "४": "व्यवहारदशायां यत्र पुरुषोऽज्ञो द्वैतमिव\nपश्यति तदा काल्यादि देव्यः परस्यैव ब्रह्मणः\nशक्तय इति मन्तव्यम् । दाहिकशक्तिर्यथाग्नेः ।\nवस्तुतस्तु तयोरत्यंतमभेदः एव",
    "५": "परमेश्वरदर्शनमेव मानव जीवनस्य चरमोद्देशः ।\nतथैव मुक्तेः साध्यत्वात् ।\nपरमेश्वरस्तु द्रष्टुं स्प्रष्टुं च शक्यः ।\nतेन सहालापोऽपि साध्यः ।\nसर्वे धर्माः समानास्तमेव गमयंति च",
    "६": "अपि तु मायाजवनिकाच्छन्नः स सुखेन द्रष्टुं\nन लभ्यः ।\nकामकांचन कामनैव माया ।\nतदपगमे सः स्वयमेवाविर्भवति मेघापायेंऽशुमानिव ।\nज्ञानमिश्रित भक्तिश्च मायानाशोपायः ।\nस एव सर्वमित्यतो दीनदरिद्ररोग्यज्ञादीनां\nनारायणदृष्ट्या सेवाऽप्यद्यतनकालेऽ-\nअनुत्तमोपायश्चित्तशुद्धिद्वारा तं\nसाक्षात्कर्तुम्",
    "७": "कथंचित्तं ज्ञात्वा दृष्ट्वा स्पृष्ट्वा\nभवबन्धनाद्विमुक्ता भवत ।\nविमुक्ता भवतेत्युपनिषत्"
}