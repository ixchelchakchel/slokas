viththaleshvara


 लालयतिदोलिकामञ्चशयनम् 
लालयति दोलिकामञ्चशयनम् ।
तिलकगोरोचनं भालमुक्ताफलम् ।
कुटिलकुन्तलमुखं चकितनयनम् ॥ १॥

चरणसञ्चालनं मोदभरगायनं
      प्रतिबिम्बदर्शनेन मृदुलहासम् ।
बाललीलापरमपदसुनूपुरधरं
      भाषणोत्फुल्लनासाविकासम् ॥ २॥

अङ्गुष्ठचोषकं गूढरसपोषकं
      स्वल्पसन्तोषकं कृष्णचन्द्रम् ।
गोपिकाजनमनोमोदसम्पादनं
      तदभिलषिताकृतौ विगततन्द्रम् ॥ ३॥

इति श्रीविठ्ठलेश्वरविरचिता
लालयति-दोलिका-मञ्चशयनं पलनापद ।
॥ श्रीकृष्णाय नमः ॥

॥ श्रीगोपीजनवल्लभाय नमः ॥





