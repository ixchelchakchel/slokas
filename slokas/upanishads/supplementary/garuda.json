{
    "१": "विषं ब्रह्मातिरिक्तं स्यादमृतं ब्रह्ममात्रकम् ।\nब्रह्मातिरिक्तं विषवद्ब्रह्ममात्रं खगेडहम् ॥\n\nॐ भद्रं कर्णेभिः श‍ृणुयाम देवाः ॥ भद्रं पश्येमाक्षभिर्यजत्राः ॥\n\nस्थिरैरङ्गैस्तुष्टुवाꣳसस्तनूभिः ॥ व्यशेम देवहितं यदायुः ॥\n\nस्वस्ति न इन्द्रो वृद्धश्रवाः ॥ स्वस्ति नः पूषा विश्ववेदाः ॥\n\nस्वस्ति नस्तार्क्ष्यो अरिष्टनेमिः ॥ स्वस्ति नो बृहस्पतिर्दधातु ॥\n\nॐ शान्तिः शान्तिः शान्तिः ॥\n\nहरिः ॐ ॥ गारुडब्रह्मविद्यां प्रवक्ष्यामि यां ब्रह्मा विद्यां\nनारदाय प्रोवाच नारदो बृहत्सेनाय बृहत्सेन इन्द्राय इन्द्रो\nभरद्वाजाय भरद्वाजो जीवत्कामेभ्यः शिष्येभ्यः प्रायच्छत् ।\nअस्याः श्रीमहागरुडब्रह्मविद्याया ब्रह्मा ऋषिः । गायत्री छन्दः ।\nश्रीभगवान्महागरुडो देवता । श्रीमहागरुडप्रीत्यर्थे मम\nसकलविषविनाशनार्थे जपे विनियोगः । ॐ नमो भगवते\nअङ्गुष्ठाभ्यां नमः । श्री महागरुडाय तर्जनीभ्यां स्वाहा ।\nपक्षीन्द्राय मध्यमाभ्यां वषट् । श्रीविष्णुवल्लभाय\nअनामिकाभ्यां हुम् । त्रैलोक्य परिपूजिताय कनिष्ठिकाभ्यां वौषट् ।\nउग्रभयङ्करकालानलरूपाय करतलकरपृष्ठाभ्यां फट् ।\nएवं हृदयादिन्यासः । भूर्भुवः सुवरोमिति दिग्बन्धः । ध्यानम् ।\nस्वस्तिको दक्षिणं पादं वामपादं तु कुञ्चितम् ।\nप्राञ्जलीकृतदोर्युग्मं गरुडं हरिवल्लभम्",
    "२": "अनन्तो वामकटको यज्ञसूत्रं तु वासुकिः ।\nतक्षकाः कटिसूत्रं तु हारः कार्कोट उच्यते",
    "३": "पद्मो दक्षिणकर्णे तु महापद्मस्तु वामके ।\nशङ्खः शिरःप्रदेशे तु गुलिकस्तु भुजान्तरे",
    "४": "पौण्ड्रकालिकनागाभ्यां चामराभ्यां स्वीजितम् ।\nएलापुत्रकनागाद्यैः सेव्यमानं मुदान्वितम्",
    "५": "कपिलाक्षं गरुत्मन्तं सुवर्णसदृशप्रभम् ।\nदीर्घबाहुं बृहत्स्कन्धं नादाभरणभूषितम्",
    "६": "आजानुतः सुवर्णाभमाकट्योस्तुहिनप्रभम् ।\nकुङ्कुमारुणमाकण्ठं शतचन्द्र निभाननम्",
    "७": "नीलाग्रनासिकावक्त्रं सुमहच्चारुकुण्डलम् ।\nदंष्ट्राकरालवदनं किरीटमुकुटोज्ज्वलम्",
    "८": "कुङ्कुमारुणसर्वाङ्गं कुन्देन्दुधवलाननम् ।\nविष्णुवाह नमस्तुभ्यं क्षेमं कुरु सदा मम",
    "९": "एवं ध्यायेत्त्रिसन्ध्यासु गरुडं नागभूषणम् ।\nविषं नाशयते शीघ्रं तूलरशिमिवानलः"
}