{
    "१": "गोपीचन्दनपङ्केन ललाटं यस्तु लेपयेत् ।\nएकदण्डी त्रिदण्डी वा स वै मोक्षं समश्नुते",
    "२": "गोपीचन्दनलिप्ताङ्गो यं यं पश्यति चक्षुषा ।\nतं तं पूतं विजानीयाद्राजभिः सत्कृतो भवेत्",
    "३": "ब्रह्महन्ता कृतघ्नश्च गोघ्नश्च गुरु तल्पगः ।\nतेषां पापानि नश्यन्ति गोपीचन्दनधारणात्",
    "४": "गोपीचन्दनलिप्ताङ्गो म्रियते यत्र कुत्रचित् ।\nअभिव्याप्यायतो भूत्वा देवेन्द्रपदमश्नुते",
    "५": "गोपीचन्दनलिप्ताङ्गं पुरुषं य उपासते ।\nएवं ब्रह्मादयो देवास्तन्मुखास्तानुपासते",
    "६": "गोपीचन्दनलिप्ताङ्गः पुरुषो येन पूज्यते ।\nविष्णुपूजितभूतित्वाद्विष्णुलोके महीयते",
    "७": "सदाचारः शुभाकल्पो मिताहारो जितेन्द्रियः ।\nगोपीचन्दनलिप्ताङ्गः साक्षाद्विष्णुमयो भवेत्",
    "८": "गोपीचन्दनलिप्ताङ्गो व्रतं यस्तु समाचरेत् ।\nततः कोटिगुणं पुण्यमित्येवं मुनिरब्रवीत्",
    "९": "गोपीचन्दनलिप्ताङ्गैर्जपदानादि यत्कृतम् ।\nन्यूनं सम्पूर्णतां याति विधानेन विशेषतः",
    "१०": "गोपीचन्दनमायुष्यं बलारोग्यविवर्धनम् ।\nकामदं मोक्षदं चैव इत्येवं मुनयोऽब्रुवन्",
    "११": "अग्निष्टोमसहस्राणि वाजपेय शतानि च ।\nतेषां पुण्यमवाप्नोति गोपीचन्दनधारणात्",
    "१२": "गोपीचन्दनदानस्य नाश्वमेधकृतः फलम् ।\nन गङ्गया समं तीर्थं न शुद्धिर्गोपिचन्दनात्",
    "१३": "बहुमाऽत्र किमुक्तेन गोपीचन्दनमण्डनम् ।\nन तत्तुल्यं भवेल्लोके नात्र कार्या विचारणा",
    "१४": "चन्दनं चापि गोपीनां केलिकुङ्कुमसम्भवम् ।\nमण्डनात्पावनं नॄणां भुक्तिमुक्तिफलप्रदम्",
    "१५": "कृष्णगोपीरतोद्भूतं पापघ्नं गोपिचनदनम् ।\nतत्प्रसादात्सर्वदैव चतुर्वर्गफलप्रदम् ।\nतिलमात्रप्रदानेन काञ्चनाद्रिसमं फलम्",
    "१६": "कुङ्कुमं कृष्णगोपीनां जलक्रीडासु सम्भृतम् ।\nगोपीचन्दनमित्युक्तं द्वारवत्यां सुरेश्वरैः",
    "१७": "कृष्णगोपीजलक्रीडाकुङ्कुमं चन्दनैर्युतम् ।\nतिलमात्रं प्रदायेदं पुनात्या दशमं कुलम्",
    "१८": "गोपीचन्दनखण्डं तु चक्राकारं सुलक्षणम् ।\nविष्णुरूपमिदं पुण्यं पावनं पातवर्णकः",
    "१९": "आपो वा अग्र आसन् । तत्र प्रजापतिर्वायुर्भूत्वाऽश्राम्यतेदं सृजेयमिति ।\nस तपोऽतप्यत । तत ओङ्कारमपश्यत् । ततो व्याहृतीस्ततो गायत्रीम् ।\nगायत्र्या वेदास्तैरिदमसृजत । धूममार्गविस्तृतं हि\nवेदार्थमभिसन्धाय चतुर्दश लोकानसृजत । तत उपनिषदः\nश्रुतय आविर्बभूवुः । अर्चिमार्गविस्तृतं वेदार्थमभिसन्धाय\nसर्वान्वेदासरहस्योपनिषदङ्गान्ब्रह्मलोके स्थापयामास ।\nताश्चोपादिशद्वैवस्वतेऽन्तरे सगुणं ब्रह्म चिद्घनानन्दैकरूपं\nपुरुषोत्तमरूपेण मथुरायां वसुदेवसद्मन्याविर्भविष्यति ।\nतत्र भवत्यः सर्वलोकोत्कृष्टसौन्दर्यक्रीडाभोगा गोपिकास्वरूपैः\nपरब्रह्मानन्दैकरूपं कृष्णं भजिष्यथ ।\nतत्र श्लोकाः ---इति ब्रह्मवरं लब्ध्वा श्रुतयो ब्रह्मश्लोकगाः ।\nकृष्णमाराधयामासुर्गोकुले धर्मसङ्कुले",
    "२०": "श्रीकृष्णाख्यं परं ब्रह्म गोपिकाः श्रुतयोऽभवन् ।\nएतत्सम्भोगसम्भूतं चन्दनं गोपीचन्दनं चन्दनं गोपीचन्दनमित्युपनिषत्"
}