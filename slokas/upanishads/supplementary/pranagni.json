{
    "१": "इति प्रथमः खण्डः",
    "२": "विश्वोऽसि वैश्वानरो विश्वरूपं त्वया धार्यते\nजायमानम् । विश्वं त्वाहुतथः सर्वा यत्र\nब्रह्माऽमृतोऽसि । महानवोऽयं पुरुषो\nयोऽङ्गुष्ठाग्रे प्रतिष्ठितः । तमद्भिः परिषिञ्चामि\nसोऽस्यान्ते अमृताय च । अनावित्येष बाह्यात्मा\nध्यायेताग्निहोत्रं जोहोमीति । सर्वेषामेव सूनुर्भवति ।\nअस्य यज्ञपरिवृता आहुतीर्होमयति । स्वशरीरे यज्ञं\nपरिवर्तयामीति । चत्वारोऽग्नयस्ते किंभागधेयाः ।\nतत्रसूर्योऽग्निर्नाम सूर्यमण्डलाकृतिः सहस्ररश्मि-\nपरिवृत एकऋषिर्भूत्वा मूर्धनि तिष्ठति । यस्मादुक्तो\nदर्शनाग्निर्नाम चतुराकृतिराहवनीयो भूत्वा मुखे तिष्ठति ।\nशारीरोग्निर्नाम जराप्रणुदा हविरवस्कन्दति । अर्धचन्द्राकृति-\nर्दक्षिणाग्निर्भूत्वा हृदये तिष्ठति तत्र कोष्ठाग्निरिति ।\nकोष्ठाग्निर्नामाशितपीतलीढखादितानि सम्यग्व्यष्ट्यां\nश्रपयित्वा गार्हपत्यो भूत्वा नाभ्यां तिष्ठति ।\nप्रायश्चित्तयस्त्वधस्तात्तिर्यक् तिस्रो हिमांशुप्रभाभिः\nप्रजननकर्मा ॥\n\nइति द्वितीयः खण्डः",
    "३": "अस्य शारीरयज्ञस्य यूपरशनाशोभितस्यात्मा यजमानः ।\nबुद्धिः पत्नी । वेदा महर्त्विजः । अहङ्कारोऽध्वर्युः । चित्तं\nहोता । प्राणो ब्राह्मणच्छंसी । अपानः प्रतिप्रस्थाता ।\nव्यानः प्रस्तोता । उदान उद्गाता । समानो मैत्रवरुणः ।\nशरीरं वेदिः । नासिकोत्तरवेदिः । मूर्धा द्रोणकलशः ।\nपादो रथः । दक्षिणहस्तः स्रुवः । सव्यहस्त आज्यस्थाली ।\nश्रोत्रे आघारौ । चक्षुषी आज्यभागौ । ग्रीवा धारापोता ।\nतन्मात्राणि सदस्याः । महाभूतानि प्रयाजाः । भूतानि\nगुणा अनुयाजाः । जिह्वेडा । दन्तोष्ठौ सूक्तवाकः । तालुः\nशंयोर्वाकः । स्मृतिर्दया क्षान्तिरहिंसा पत्नीसंयाजाः ।\nओङ्कारो यूपः । आशा रशना । मनो रथः । कामः पशुः ।\nकेशा दर्भाः । बुद्धीन्द्रियाणि यज्ञपात्राणि । कर्मेन्द्रियाणि\nहवींषि । अहिंसा इष्टयः । त्यागो दक्षिणा । अवभृतं\nमरणात् । सर्वा ह्यस्मिन्देवताः शरीरेऽधिसमाहिताः ।\nवाराणस्यां मृतो वापि इदं वा ब्रह्म यः पठेत् । एकेन\nजन्मना जन्तुर्मोक्षं च प्राप्नुयादिति मोक्षं च\nप्राप्नुयादित्युपनिषत्",
    "४": "अन्नपतेऽन्नस्य नो धेह्यनमीवस्य शुष्मिणः ।\nप्रप्रदातारं तारिष ऊर्जं नो धेहि द्विपदे चतुष्पदे",
    "५": "यदन्नमग्निर्बहुधा विराद्धि\nरुद्रैः प्रजग्धं यदि वा पिशाचैः ।\nसर्वं तदीशानो अभयं कृणोतु\nशिवमीशानाय स्वाहा"
}