{
    "४०६": "अम्भस्य पारे भुवनस्य मध्ये\nनाकस्य पृष्ठे महतो महीयान् ।\nशुक्रेण ज्योतीꣳषि समनुप्रविष्टः\nप्रजापतिश्चरति गर्भे अन्तः ॥ 1.1\nयस्मिन्निदꣳ सं च वि चैति सर्वं\nयस्मिन् देवा अधिविश्वे निषेदुः ।\nतदेव भूतं तदु भव्यमा इदं\nतदक्षरे परमे व्योमन् ॥ 1.2\nयेनावृतं खं च दिवं मही च\nयेनादित्यस्तपति तेजसा भ्राजसा च ।\nयमन्तः समुद्रे कवयो वयन्ति\nयदक्षरे परमे प्रजाः ॥ 1.3\nयतः प्रसूता जगतः प्रसूती\nतोयेन जीवान् व्यचसर्ज भूम्याम् ।\nयदोषधीभिः पुरुषान् पशूꣳश्च\nविवेश भूतानि चराचराणि ॥ 1.4\nअतः परं नान्यदणीयसꣳ हि\nपरात्परं यन्महतो महान्तम् ।\nयदेकमव्यक्तमनन्तरूपं\nविश्वं पुराणं तमसः परस्तात् ॥ 1.5\nतदेवर्तं तदु सत्यमाहुस्तदेव\nब्रह्म परमं कवीनाम् ।\nइष्टापूर्तं बहुधा जातं जायमानं\nविश्वं बिभर्ति भुवनस्य नाभिः ॥ 1.6\nतदेवाग्निस्तद्वायुस्तत्सूर्यस्तदु चन्द्रमाः ।\nतदेव शुक्रममृतं तद्ब्रह्म तदापः स प्रजापतिः ॥ 1.7\nसर्वे निमेषा जज्ञिरे विद्युतः पुरुषादधि ।\nकला मुहूर्ताः काष्ठाश्चाहोरात्राश्च सर्वशः॥\n\nअर्धमासा मासा ऋतवः संवत्सरश्च कल्पन्ताम् ।\nस आपः प्रदुधे उभे इमे अन्तरिक्षं चापि सुवः ॥ 1.8, 1.9\nनैनमूर्ध्वं न तिर्यञ्चं न मध्ये परिजग्रभत् ।\nन तस्येशे कश्चन तस्य नाम महद्यशः\nन संदृशे तिष्ठति रूपमस्य\nन चक्षुषा पश्यति कश्चनैनम् ।\nहृदा मनीशा मनसाभिकॢप्तो\nय एनं विदुरमृतास्ते भवन्ति ॥ 1.10, 1.11 /1\nअद्भ्यः संभूतो हिरण्यगर्भ इत्यष्टौ ॥ 1.11 /2\nएष हि देवः प्रदिशोऽनु सर्वाः\nपूर्वो हि जातः स उ गर्भे अन्तः ।\nस विजायमानः स जनिष्यमाणः\nप्रत्यङ्मुखास्तिष्ठति विश्वतोमुखः॥\n\nविश्वतश्चक्षुरुत विश्वतो मुखो\nविश्वतो हस्त उत विश्वतस्पात् ।\nसं बाहुभ्यां नमति सं पतत्रैर्द्यावापृथिवी\nजनयन् देव एकः ॥ 1.12, 1.13\nवेनस्तत्पश्यन् विश्वा भुवनानि\nविद्वान् यत्र विश्वं भवत्येकनीडम् ।\nयस्मिन्निदꣳसं च वि चैकꣳस\nओतः प्रोतश्च विभुः प्रजासु॥\n\nप्र तद्वोचे अमृतं नु विद्वान्\nगन्धर्वो नाम निहितं गुहासु ।\nत्रीणि पदा निहिता गुहासु\nयस्तद्वेद सवितुः पिता सत् ॥ 1.14, 1.15\nस नो बन्धुर्जनिता स विधाता  धामानि वेद भुवनानि विश्वा ।\nयत्र देवा अमृतमानशानास्तृतीये धामान्यभ्यैरयन्त॥\n\nपरि द्यावापृथिवी यन्ति सद्यः परि लोकान्\nपरि दिशः परि सुवः ।\nऋतस्य तन्तुं विततं विचृत्य\nतदपश्यत् तदभवत्प्रजासु ॥ 1.16, 1.17\nपरीत्य लोकान् परीत्य भूतानि\nपरीत्य सर्वाः प्रदिशो दिशश्च ।\nप्रजापतिः प्रथमजा ऋतस्यात्मनात्मानमभिसंबभूव ॥ 1.18\nसदसस्पतिमद्भुतं प्रियमिन्द्रस्य काम्यम् ।\nसनिं मेधामयासिषम् ॥ 1.19\nउद्दीप्यस्व जातवेदोऽपघ्नन्निऋतिं मम ।\nपशूꣳश्च मह्यममावह जीवनं च दिशो दिश ॥  1.20\nमा नो हिꣳसीज्जातवेदो गामश्वं पुरुषं जगत् ।\nअबिभ्रदग्न आगहि श्रिया मा परिपातय ॥ 1.21\nपुरुषस्य विद्महे सहस्राक्षस्य महादेवस्य धीमहि ।\nतन्नो रुद्रः प्रचोदयात् ॥ 1.22\nतत्पुरुषाय विद्महे महादेवाय धीमहि ।\nतन्नो रुद्रः प्रचोदयात्  1.23\nतत्पुरुषाय विद्महे वक्रतुण्डाय धीमहि ।\nतन्नो दन्तिः प्रचोदयात्  1.24\nतत्पुरुषाय विद्महे सुवर्णपक्षाय धीमहि ।\nतन्नो गरुडः प्रचोदयात्॥\n\nकात्यायनाय विद्महे कन्याकुमारि धीमहि ।\nतन्नो दुर्गिः प्रचोदयात् ॥ 1.33\nनारायणाय विद्महे वासुदेवाय धीमहि ।\nतन्नो विष्णुः प्रचोदयात् 1.29!\nयश्छन्दसामृषभो\nविश्वरूपश्छन्दोभ्यश्चन्दाꣳस्याविवेश ।\nसताꣳशिक्यः प्रोवाचोपनिषदिन्द्रो ज्येष्ठ इन्द्रियाय\nऋषिभ्यो नमो\nदेवेभ्यः स्वधा पितृभ्यो भूर्भुवः सुवरोम् ॥ 8.1\nनमो ब्रह्मणे धारणं मे अस्त्वनिराकरणं धारयिता भूयासं\nकर्णयोः श्रुतं मा च्योढ्वं ममामुष्य ओम् ॥ 9.1\nऋतं तपः सत्यं तपः श्रुतं तपः शान्तं तपो दानं तपो\nयज्ञ।स्तपो भूर्भुवः\nसुवर्ब्रह्मैतदुपास्स्वैतत्तपः ॥ 10\nयथा वृक्षस्य सम्पुष्पितस्य दूराद्गन्धो वात्येवं पुण्यस्य\nकर्मणो दूराद्गन्धो वाति यथासिधारां कर्तेऽवहितमवक्रामे\nयद्युवे युवे हवा विह्वयिष्यामि कर्तं\nपतिष्यामीत्येवममृतादात्मानं\nजुगुप्सेत् । 11\nअणोरणीयान्महतो महीयानात्मा गुहायां निहितोऽस्य जन्तोः ।\nतमक्रतुं पश्यति वीतशोको धातुः प्रसादान्महिमानमीशम् ॥ 12.1\nसप्त प्राणा प्रभवन्ति तस्मात्\nसप्तार्चिषः समिधः सप्त जिह्वाः ।\nसप्त इमे लोका येषु चरन्ति\nप्राणा गुहाशयान्निहिताः सप्त सप्त ॥ 12.2\nअतः समुद्रा गिरयश्च सर्वेऽस्मात्स्यन्दन्ते\nसिन्धवः सर्वरूपाः ।\nअतश्च विश्वा ओषधयो रसाश्च\nयेनैष भूतस्तिष्ठत्यन्तरात्मा ॥ 12.3\nब्रह्मा देवानां पदवीः कवीना-\nमृषिर्विप्राणां महिषो मृगाणाम् ।\nश्येनो गृध्राणाꣳस्वधितिर्वनानाꣳ\nसोमः पवित्रमत्येति रेभन् ॥ 12.4\nअजामेकां लोहितशुक्लकृष्णां\nबह्वीं प्रजां जनयन्तीꣳ सरूपाम् ।\nअजो ह्येको जुषमाणोऽनुशेते\nजहात्येनां भुक्तभोगामजोऽन्यः॥ 12.5\nहꣳसः शुचिषद्वसुरन्तरिक्षस-\nद्धोता वेदिषदतिथिर्दुरोणसत् ।\nनृषद्वरसदृतसद्व्योमसदब्जा\nगोजा ऋतजा अद्रिजा ऋतं बृहत् ॥  12.6\nयमाज्जाता न परा नैव किंच-\nनास य आविवेश भुवनानि विश्वा ।\nप्रजापतिः प्रजया संविदान्-\nअस्त्रीणि ज्योतीꣳषि सचते स षोडशी ॥ 12.6Ka\nविधर्तारꣳ हवामहे वसोः  कुविद्वनाति नः ।\nसवितारं नृचक्षसम् ॥ 12.6Ka\nअद्यानो देव सवितः प्रजावत्सावीः सौभगम् ।\nपरा दुःष्वप्नियꣳ सुव ॥ 39.2\nविश्वानि देव सवितर्दुरितानि परासुव ।\nयद्भद्रं तन्मम आसुव ॥ 39.3\nमधु वाता ऋतायते मधु क्षरन्ति सिन्धवः ।\nमाध्वीर्नः सन्त्वोषधीः ॥ 39.4\nमधु नक्तमुतोषसि मधुमत्पार्थिवꣳ रजः ।\nमधुद्यौरस्तु नः पिता ॥ 39.5\nमधुमान्नो वनस्पतिर्मधुमाꣳ अस्तु सूर्यः ।\nमाध्वीर्गावो भवन्तु नः ॥ 39.6\nघृतं मिमिक्षिरे घृतमस्य योनि-\nर्घृते श्रितो घृतमुवस्य धाम ।\nअनुष्वधमावह मादयस्व\nस्वाहाकृतं वृषभ वक्षि हव्यम् ॥ 12.7\nसमुद्रादूर्मिर्मधुमाꣳ उदार-\nदुपाꣳशुना सममृतत्वमानट् ।\nघृतस्य नाम गुह्यं यदस्ति\nजिह्वा देवानाममृतस्य नाभिः ॥ 12.8\nवयं नाम प्रब्रवामा घृतेना-\nस्मिन्यज्ञे धारयामा नमोभिः ।\nउप ब्रह्मा श‍ृणवच्छस्यमानं\nचतुःश‍ृङ्गोऽवमीद्गौर एतत् ॥ 12.9\nचत्वारि श‍ृङ्गा त्रयो अस्य पादा\nद्वेशीर्षे सप्त हस्तासो अस्य ।\nत्रिधा बद्धो वृषभो रोरवीति\nमहो देवो मर्त्याꣳ आविवेश ॥ 12.10\nत्रिधा हितं पणिभिर्गुह्यमानं\nगवि देवासो घृतमन्वविन्दन् ।\nइन्द्र एकꣳ सूर्य एकं जजान\nवेनादेकꣳ स्वधया निष्टतक्षुः ॥ 12.11\nयो देवानां प्रथमं पुरस्ता-\nद्विश्वाधिको रुद्रो महर्षिः ।\nहिरण्यगर्भं पश्यत जायमानꣳ\nस नो देवः शुभयास्मृत्या संयुनक्तु ॥ 12.12\nयस्मात्परं नापरमस्ति किञ्चि-\nद्यस्मान्नाणीयो न ज्यायोऽस्ति कश्चित् ।\nवृक्ष इव स्तब्धो दिवि तिष्ठ-\nत्येकस्तेनेदं पूर्णं पुरुषेण सर्वम् ॥ 12.13\nन कर्मणा न प्रजया\nधनेन त्यागेनैके अमृतत्वमानशुः ।\nपरेण नाकं निहितं गुहायां\nबिभ्राजते यद्यतयो विशन्ति ॥ 12.14\nवेदान्तविज्ञानविनिश्चितार्थाः\nसंन्यासयोगाद्यतयः शुद्धसत्त्वाः ।\nते ब्रह्मलोके तु परान्तकाले\nपरामृताः परिमुच्यन्ति सर्वे॥\n\nदह्रं विपापं वरवेश्मभूत यत्पुण्डरीकं\nपुरमध्यसꣳस्थम् ।\nतत्रापि दह्रं गगनं विशोकम्\nतस्मिन्यदन्तस्तदुपासितव्यम् ।\nयो वेदादौ स्वरः प्रोक्तो\nवेदान्ते च प्रतिष्ठितः ।\nतस्य प्रकृतिलीनस्य\nयः परः स महेश्वरः ॥ 12.15, 16, 17\nआदित्यो वा एष एतन्मण्डलं तपति तत्र ता ऋचस्तदृचा\nमण्डलꣳ\nस ऋचां लोकोऽथ य एष एतस्मिन्मण्डलेऽर्चिर्दीप्यते तानि\nसामानि स\nसाम्नां लोकोऽथ य एष एतस्मिन्मण्डलेऽर्चिषि पुरुषस्तानि\nयजूꣳषि स यजुषा मण्डलꣳ स यजुषां लोकः सैषा\nत्रय्येव\nविद्या तपति य एषोऽन्तरादित्ये हिरण्मयः पुरुषः । 14\nआदित्यो वै तेज ओजो बलं यशश्चक्षुः श्रोत्रमात्मा मनो\nमन्युर्मनुर्मृत्युः\nसत्यो मित्रो वायुराकाशः प्राणो लोकपालः कः किं कं\nतत्सत्यमन्नममृतो\nजीवो विश्वः कतमः स्वयम्भु ब्रह्मैतदमृत एष पुरुष एष\nभूतानामधिपतिर्ब्रह्मणः सायुज्यꣳ\nसलोकतामाप्नोत्येतासामेव\nदेवतानाꣳ सायुज्यꣳ सार्ष्टिताꣳ\nसमानलोकतामाप्नोति य एवंवेदेत्युपनिषत् । 15.1\nघृणिः सूर्य आदित्योमर्चयन्ति तपः सत्यं मधु क्षरन्ति\nतद्ब्रह्म तदाप आपो ज्योती रसोऽमृतं ब्रह्म भूर्भुवः\nसुवरोम् । 15.2\nसर्वो वै रुद्रस्तस्मै रुद्राय नमोऽस्तु ।\nपुरुषो वै रुद्रः सन्महो नमो नमः ।\nविश्वं भूतं भुवनं चित्रं बहुधा जातं जायमानं च\nयत् ।\nसर्वो ह्येष रुद्रस्तस्मै रुद्राय नमो अस्तु ॥ 24\nकद्रुद्राय प्रचेतसे मीढुष्टमाय तव्यसे । वोचेम\nशंतमꣳ हृदे ।\nसर्वो ह्येष रुद्रस्तस्मै रुद्राय नमो अस्तु ॥ 25\nनमो हिरण्यबाहवे हिरण्यपतयेऽम्बिकापतय उमापतये\nपशुपतये नमो नमः ॥ 22\nप्राणानां ग्रन्थिरसि रुद्रो मा विशान्तक-\nस्तेनान्नेनाप्यायस्व ॥ 74, internet version splits after vishAntakaH\nअङ्गुष्ठमात्रः पुरुषोऽङ्गुष्ठं च समाश्रितः ।\nईशः सर्वस्य जगतः प्रभुः प्रीणातु विश्वभुक् ॥ 71\nमेधा देवी जुषमाणा न आगाद्विश्वाची भद्रा\nसुमनस्यमाना ।\nत्वया जुष्टा जुषमाणा दुरुक्तान्बृहद्वदेम विदथे सुवीराः ॥ 41.1\nत्वया जुष्ट ऋषिर्भवति देवि\nत्वया ब्रह्मागतश्रीरुत त्वया ।\nत्वया जुष्टश्चित्रं विन्दते वसु\nसा नो जुषस्व द्रविणेन मेधे ॥ 41.2\nमेधां म इन्द्रो ददातु मेधां देवी सरस्वती ।\nमेधां मे अश्विनावुभावाधत्तां पुष्करस्रजा 42.1, internet version has puShkarasrajau ।\nअप्सरासु या मेधा गन्धर्वेषु च यन्मनः ।\nदैवी मेधा सरस्वती स मां मेधा\nसुरभिर्जुषताम् ॥ 42.2\nआ मां मेधा सुरभिर्विश्वरूपा हिरण्यवर्णा जगती जगम्या ।\nऊर्जस्वती पयसा पिन्वमाना सा मां मेधा सुप्रतीका\nजुषताम् ॥ 43\nसद्योजातं प्रपद्यामि सद्योजाताय वै नमः ।\nभवे भवे नातिभवे भवस्व माम् । भवोद्भवाय नमः ॥ 17\nवामदेवाय नमो ज्येष्ठाय नमः रुद्राय\nनमः कालाय नमः कलविकरणाय नमो बलविकरणाय नमो\nबलप्रमथाय नमः सर्वभूतदमनाय नमो\nमनोन्मनाय नमः ॥ 18\nअघोरेभ्योऽथ घोरेभ्यो घोरघोरतरेभ्यः सर्वतः शर्व\nसर्वेभ्यो नमस्ते अस्तु रुद्ररूपेभ्यः ॥ 19\nतत्पुरुषाय विद्महे महादेवाय धीमहि । तन्नो रुद्रः\nप्रचोदयात् ॥ 20\nईशानः सर्वविद्यानामीश्वरः सर्वभूतानां\nब्रह्माधिपतिर्ब्रह्मणोऽधिपतिर्ब्रह्मा शिवो मे अस्तु सदा शिवोम् 21\nब्रह्ममेतु माम् । मधुमेतु माम् । ब्रह्ममेव मधुमेतु माम् ।\nयास्ते सोम प्रजा वत्सोऽभि सो अहम् । दुःष्वप्नहन्\nदुरुष्षह ।\nयास्ते सोम प्राणाꣳस्तां जुहोमि ।\nत्रिसुपर्णमयाचितं ब्राह्मणाय दद्यात् । ब्रह्महत्यां वा\nएते घ्नन्ति । ये ब्राह्मणास्त्रिसुपर्णं पठन्ति । ते सोमं\nप्राप्नुवन्ति ।\nआ सहस्रात्पङ्क्तिं पुनन्ति । ओम् ॥ 38\nब्रह्म मेधया । मधु मेधया । ब्रह्ममेव मधुमेधया ।\nअद्यानो देव सवितः प्रजावत्सावीः सौभगम् । परा\nदुःष्वप्नियꣳ सुव । विश्वानि देव सवितर्दुरितानि\nपरासुव । यद्भद्रं तन्म tanmama? आसुव\nमधुवाता ऋतायते मधुक्षरन्ति सिन्धवः । माध्वीर्नः\nसन्त्वोषधीः । मधु नक्तमुतोषसि मधुमत्पार्थिवꣳ\nरजः । मधुद्यौरस्तु नः पिता । मधुमान्नो\nवनस्पतिर्मधुमाꣳ\nअस्तु सूर्यः । माध्वीर्गावो भवन्तु नः ।\nय इमं त्रिसुपर्णमयाचितं ब्राह्मणाय दद्यात् ।\nभ्रूणहत्यां वा एते घ्नन्ति  ।\nये ब्राह्मणास्त्रिसुपर्णं पठन्ति । ते सोमं प्राप्नुवन्ति । आ\nसहस्रात्पङ्क्तिं पुनन्ति । ओम् ॥ 39 (appears twice in the book version)\nब्रह्म मेधवा । मधु मेधवा । ब्रह्ममेव मधु मेधवा ।\nब्रह्मा देवानां पदवीः कवीना-\nमृषिर्विप्राणां\nमहिषो मृगाणाम् ।\nश्येनो गृद्धाणाꣳ स्वधितिर्वनानाꣳ\nसोमः पवित्रमत्येति रेभन् ॥\n\nहꣳसः शुचिषद्वसुरन्तरिक्षस-\nद्धोता वेदिषदतिथिर्दुरोणसत् ।\nनृषद्वरसदृतसद्व्योमसदब्जा\nगोजा ऋतजा अद्रिजा ऋतं बृहत् ॥ 40.1, 2, 3\nय इमं त्रिसुपर्णमयाचितं ब्राह्मणाय दद्यात् ।\nवीरहत्यां वा एते घ्नन्ति ।\nये ब्राह्मणास्त्रिसुपर्णं पठन्ति । ते सोमं प्राप्नुवन्ति ।\nआसहस्रात् पङ्क्तिं पुनन्ति । ओम् ॥ 40.6\nसत्यं परं परꣳ सत्यꣳ सत्येन न\nसुवर्गाल्लोहाच्च्यवन्ते\nकदाचन सताꣳ हि सत्यं तस्मात्सत्ये रमन्ते 78.1\nतप इति तपो नानशनात्परं यद्धि परं तपस्तद्\nदुर्धर्षं तद् दुराधष तस्मात्तपसि रमन्ते 78.2\nदम इति नियतं ब्रह्मचारिणस्तस्माद्दमे रमन्ते 78.3\nशम इत्यरण्ये मुनस्तमाच्छमे रमन्ते 78.4\nदानमिति सर्वाणि भूतानि प्रशꣳसन्ति दानान्नातिदुष्करं\nतस्माद्दाने रमन्ते 78.5\nधर्म इति धर्मेण सर्वमिदं परिगृहीतं\nधर्मान्नातिदुश्चरं तस्माद्धर्मे रमन्ते 78.6\nप्रजन इति भूयाꣳसस्तस्माद्भूयिष्ठाः प्रजायन्ते\nतस्माद्भूयिष्ठाः प्रजनने रमन्ते 78.7\nअग्नय इत्याह तस्मादग्नय आधातव्या 78.8\nअग्निहोत्रमित्याह तस्मादग्निहोत्रे रमन्ते 78.9\nयज्ञ इति यज्ञेन हि देवा दिवं गतास्तस्माद्यज्ञे रमन्ते 78.10\nमानसमिति विद्वाꣳसस्तस्माद्विद्वाꣳस एव मानसे रमन्ते 78.11\nविद्वांसः सगुणज्ञाः स्युर्मनःसाध्यं तु मानसम् ।\nउपासनं परं हेतुरित्येते मेनिरे बुधाः"
}