UNKNOWN


 राधासहस्रनामस्तोत्रम् २ 
श्रीशिव उवाच -
अथातः संप्रवक्ष्यामि राधानामसहस्रकम् ।
श‍ृणुनारद भद्रं ते गोपनीयं प्रयत्नतः ॥ १॥

प्रातः सायं निशीथेवा पठितव्यं मुमुक्षुभिः ।
त्रिराचम्य शुचिर्भूत्वा यो जपेत्सुसमाहितः ॥ २॥

सवैष्णवो विशुद्धात्मा जायते नात्र संशयः ।
बहु किं पठनादस्य भवेद्विष्णुसमः पुमान् ॥ ३॥

मासैकपठनादस्य भवेत्सर्वार्थसिद्धिदः ।
मासद्वयेन देवर्षे भवेद्वै वैष्णवोत्तमः ॥ ४॥

सोऽम्बरीषः स प्रह्लाद उद्धवः स युधिष्ठिरः ।
सभीष्म अर्जुनश्चैव स्तवराजं पठेत्तु यः ॥ ५॥

अथ किं बहुनोक्तेन वर्णनेन पुनः पुनः ।
यद्यदिष्टतमं लोके तत्तदाप्नोति साधकः ॥ ६॥

रहस्यं कथयाम्यद्य यद्वै नामसहस्रकम् ।
इदमेव पुरा पृष्टः कृष्ण उद्धवमूचिवान् ॥ ७॥

अथ स्तोत्रम् ।
ॐ श्रीराधाराधिकाऽऽराध्या राधाकृष्णशिवादिभिः ।
गोपिका गोपराज्ञी च गोपानन्दविधायिनी ॥ ८॥

गोपपूज्या गोपहृष्टा गोपगोपीभिरावृता ।
गोपाह्लादकरी गोपी गोपागोपशिवङ्करी ॥ ९॥

सुन्दरी सुन्दराकारा सुन्दरोत्तमवन्दिता ।
सुन्दरानन्दसंहृष्टा सुन्दरी बहुभाविनी ॥ १०॥

सौन्दर्यनिलयारामाभिरामा बहुमानिता ।
श्यामा श्यामप्रियाऽश्यामा श्यामाभिवन्दिता नवा ॥ ११॥

ललिता ललिताचारा ललिताचारशालिनी ।
कृष्णा कृष्णकृपाकर्त्री कृष्णानन्दपरायणा ॥ १२॥

कृष्णप्रिया कृष्णपूज्या कृष्णाकर्षणकारिणी ।
कृष्णाराध्या कृष्णवन्द्या कृत्स्नवर्त्मनिबुद्धिदा ॥ १३॥

कृष्णपूजनसर्वस्वा कृष्णदर्शनतत्परा ।
श्रीकृष्णपदसर्वस्वा कृष्णकृष्णेतिवादिनी ॥ १४॥

श्रीकृष्णकान्तसक्ता च कृष्णप्रेमविवर्द्धिनी ॥ १५॥

विशेषा च विशेषज्ञा बल्लवी वल्लभार्चिता ।
बल्लवीनाञ्चहार्दज्ञा बल्लवीनांसुखावहा ॥ १६॥

रासमण्डलमध्यस्था रासकेलिकलोत्सुका ।
श्रीकृष्णालिङ्गितभुजा रासक्रीडाभिनन्दिनी ॥ १७॥

वृषभानुसुताराधा वृषभानुसुखप्रदा ।
वृषभानुसुतादेवी कीर्त्यानन्दप्रदायिनी ॥ १८॥

वृषभानुसुता तन्वी वृषभानोः कुलध्वजा ।
सर्वागमप्रिया सर्वाचारतत्परमानसा ॥ १९॥

प्रजासञ्जीवनी जीवनौषधीं परमामृता ।
प्रजासेव्या प्रजावन्द्या व्रजमानुषमुक्तिदा ॥ २०॥

सौदामिनी दामप्रिया तपोयुक्ता तपोनिधिः ।
तापसीगीतगुणका तापसानां गतिप्रिया ॥ २१॥

तपः कर्त्री तपोयुक्ता तपोमूर्तिस्तपोमयी ।
तपसां सिद्धिदा सिद्धा सिद्धाचारविचारिणी ॥ २२॥

सिद्धागमा च सिद्धाख्या सिद्धिदात्री सुखावहा ।
सुखदासुखसंहृष्टा सुखाकारासुखालया ॥ २३॥

सखिभिः सेवितासेव्या सेवकानां शिवङ्करी ।
सेविकासेवितपदा सेवकार्पितमानसा ॥ २४॥

मनोवेगा मनोरूपा मनोगतिविडम्बिनी ।
मनसःप्रेरिका माया मायामयविनाशिनी ॥ २५॥

मोक्षदा मोक्षमार्गज्ञा मोक्षमार्गप्रकाशिनी ।
मोक्षरूपा मोक्षगृहा कर्त्री मोक्षस्य जाह्नवी ॥ २६॥

जह्नुकन्या जलावासा जलाधीशा जलप्रिया ।
समुद्रगा विहङ्गाच गङ्गा शिवशिरः स्थिता ॥ २७॥

शिवरूपा शिवकरी शिवहृद्या शिवंवदा ।
शिवप्रिया शिवगतिः शिवमार्गरतिप्रदा ॥ २८॥

शिवाचारप्रिया गुर्वी गुप्तिर्गुप्तगतिर्नृणाम् ।
गुप्ता गुप्ततरा गोप्या गोप्यविद्भिः समर्चिता ॥ २९॥

गुप्तालया गुप्तरूपा गुप्तमार्गप्रवर्तिका ।
लक्ष्मीह्रीश्रीदयामूर्तिस्तुष्टिः पुष्टिः स्तुतिः प्रभा ॥ ३०॥

क्षमा मेधा सुधा विद्या शुद्धिर्बुद्धिधृतिर्गतिः ।
प्रचण्डचण्डमुण्डघ्नी रक्तबीजविनाशिनी ॥ ३१॥

मथुरा द्वारका काञ्ची माहिष्मत्यथ कौशिकी ।
अयोध्या कर्णिका काशीवासिनी कर्मवर्द्धिनी ॥ ३२॥

शान्ता शान्तिकरी पुष्टा शान्तविज्ञानदायिका ।
शान्तिरूपासदा साङ्गा साङ्गोपाङ्गगतिप्रिया ॥ ३३॥

मनोहरा मनोज्ञाच मनोवृत्तिप्रकाशिनी ।
मनःकान्तिभ्रमकरी भ्रामरी भ्रमकारिका ॥ ३४॥

जगद्भ्रमणधाराच जगतो मुक्तिकारिणी ।
जगन्माता जगद्धात्री जगज्जीवनजीविका ॥ ३५॥

जगन्मूर्तिर्जगद्देहा जगतां जीवनौषधी ।
जगतां बुद्धिसन्दात्री जगतां बुद्धिहारिणी ॥ ३६॥

माया मुद्रा महाविद्या महायोगीश्वरी मही ।
योगयुक्ता योगविद्या योगाङ्गायोगवल्लभा ॥ ३७॥

योगविद्येश्वरी योग्यायुक्ताहारासुखान्विता ।
योगैकसाध्या योगाद्या योगक्षेमप्रवाहिका ॥ ३८॥

वृन्दावनप्रिया वृन्दावृन्दावनविहारिणी ।
वृन्दावनकृतालास्या वृन्दावनवरार्चिता ॥ ३९॥

वृन्दावनस्थजन्तूनां सर्वतोभद्रकारिणी ।
वृन्दावनरसोत्कण्ठा वृन्दावनकृतालया ॥ ४०॥

वृन्दावनप्रभावज्ञा वृन्दावनसुपूजिता ।
वेणुवादरता वेणुनादिनी कलभाषिणी ॥ ४१॥

वेष्णवी विष्णुनिरता विष्णुमायावसुन्धरा ।
वसुदा वसुकृद्रामा विष्णुवामाङ्गवासिनी ॥ ४२॥

विष्णुभक्तैः सदा सेव्या विष्णुभक्तहितैषिणी ।
विष्णुविद्या विष्णुरूपा विश्वज्ञा च विवेकिनी ॥ ४३॥

विवेकदायिका साध्वी सम्यक्साधुजनार्चिता ।
सम्यग्ज्ञानपरा सम्यक् सम्यग्विद्याविशारदा ॥ ४४॥

सारदा शारदा साध्या शरत्पूर्णनिभानना ।
शराह्वया सदाह्लादकारिणी जयदा मता ॥ ४५॥

माता मातामही मन्त्रा मूर्तिर्वन्द्या पितामही ।
अर्थैश्वर्यकरी प्रज्ञा ब्राह्मीनारायणी दया ॥ ४६॥

पुण्यापुण्यविधानज्ञा पुण्यदेवद्विजार्चिता ।
पुण्यमूर्तिः पुण्यदेहा पुण्यग्रामनिवासिनी ॥ ४७॥

गोकुलस्य प्रिया देवी गोकुले सर्वनर्मदा ।
गोकुलाचारसर्वज्ञा गोकुलस्य सुखार्थिनी ॥ ४८॥

गोकुलीयैः सदा ध्येया गोकुलाय गतिप्रदा ।
गोकुलाचारविदुषी गोकुलाचारवर्णिनी ॥ ४९॥

सुरारिदमनी दिव्या सुरवृन्दविनाशिनी ।
दुष्टदानवसंहत्रीं कंसचाणूरमर्दिनी ॥ ५०॥

कुमारी कुलजा कुन्ती कुलस्त्री कुलपालिका ।
पाञ्चाली द्रौपदी सीता तारा शैब्याऽथ रुक्मिणी ॥ ५१॥

सत्यभामा तथा सत्या सत्यधर्मपरायणा ।
बृहतीच तथा स्थूला सूक्ष्मा ह्रस्वाच दीर्घिका ॥ ५२॥

यशोदादेवकी चित्तिरन्तःसंलग्नमानसा ।
रोहिणी कुब्जिका गुर्वी किशोरी षोडशाब्दिका ॥ ५३॥

चित्रिणी चित्रभावज्ञा चित्रकर्मकरी सदा ।
विचित्राभरणानन्दव्रजसौभाग्यवर्द्धिनी ॥ ५४॥

नन्दस्तुता नन्दप्रिया नन्दानन्दकरी मही ।
नन्दादिगोपैः प्रणता नन्दस्मरप्रभावती ॥ ५५॥

यमुनाकृतसङ्क्रीडा यमुनारूपधारिणी ।
यमुनायां सदास्नाता यमुनारामकारिणी ॥ ५६॥

गुणाढ्या गुणदा गुण्या त्रिगुणा गुणनिर्वृता ।
गुणान्विता गुणमयी गुणग्रामनिवासिनी ॥ ५७॥

गोपस्त्रीभिः परिवृता गोपकन्याविनोदिनी ।
गोपस्त्रीणां पराशक्तिः परमामृतवर्षिणी ॥ ५८॥

परमानन्दसन्तुष्टा ब्रह्मानन्दमयीश्वरी ।
ब्रह्मानन्दप्रिया ब्रह्मवादिनी ब्राह्मणप्रिया ॥ ५९॥

सरस्वती त्रिवेणी च पुष्करा पुष्करालया ।
त्रयीमयी स्मृतिमयी वेदमार्गविभूषणा ॥ ६०॥

वेदमार्गरतावेदवेद्या विद्वत्सुपूजिता ।
पुराणगीतगुणिका पुराणव्रतशोभना ॥ ६१॥

पुराणातिपुराणाम्बा पुराणपरमार्थदा ।
भूता भूतप्रिया भूतग्रामपालनमानसा ॥ ६२॥

भूतवर्गधरा भूतपोषणव्रतपालिका ।
भूतानन्दकरी भूतमाता धात्री धृतिः क्रिया ॥ ६३॥

भूतप्राणप्रिया भूतरक्षिका भूतदर्पहा ।
शर्वाणी सर्वदा सार्वी सर्वमोहविधायिनी ॥ ६४॥

सर्वसङ्कटसंहर्त्री सर्वसिद्धिसमन्विता ।
सर्वाधारा सर्वमयी सर्वरूपा सदानवा ॥ ६५॥

सर्वशक्तिः परं ज्योतिः सर्वशस्त्रप्रणाशिका ।
रागिणी रागजननी रागभूमिर्दृढव्रता ॥ ६६॥

रागवश्या वीतरागा सर्वरागानुरागिणी ।
धर्मदा धर्मधारा च धनदा धान्यदा शुचिः ॥ ६७॥

भोगमुक्तिव्रताधारा भोगमुक्तिस्वरूपिणी ।
पाननी पावनगुणा पामराणां च पावनी ॥ ६८॥

पावनश्राविणी शश्वत्पावनश्रवणात्मिका ।
पार्वती पर्वतसुता पर्वतेषु विहारिणी ॥ ६९॥

श्रीकृष्णान्वेषणपरा कृष्णदर्शनलालसा ।
तत्त्वात्मिका तत्त्वभावा तत्त्वानां तत्त्ववर्धिनी ॥ ७०॥

तत्त्वानुरागिणी बाला तत्त्वाकर्षणकारिणी ।
तत्त्वोत्पत्तिविधानज्ञा तत्त्वानां नाशकारिणी ॥ ७१॥

तत्त्वविद्भिः सदा ध्याता तत्त्वविन्मोक्षदायिका ।
तत्त्वविद्विघ्नशमनी तत्त्वविद्याधिकारिका ॥ ७२॥

तत्त्ववित्प्रदसर्वस्वा तत्त्ववित्प्राणरक्षिका ।
शङ्खिनी शङ्खहस्ता च शङ्खनादकरी प्रिया ॥ ७३॥

चक्रिणी चक्रवृत्तिज्ञा दुष्टचक्रक्षयङ्करी ।
शूलिनी शूलहस्ता च भक्ताशूलकरी सदा ॥ ७४॥

गदनिगदसंहर्त्री अगदङ्कारजीविनी ।
सदाचाररता साध्वी सदाचारप्रकाशिनी ॥ ७५॥

सदाचाराऽसदाचारदूरकर्त्री सदार्तिहा ।
सदाचारविशेषा च सदाचारप्रमाणिका ॥ ७६॥

सङ्केतनिरता लोला सङ्केतसुसमाहिता ।
सङ्केतस्वामिनी श्यामा सङ्केतप्रीतिदा शुभा ॥ ७७॥

सुसङ्केतकृतक्रीडा सङ्केतकृतनिश्चया ।
रामारामागता रामप्रिया दुःखादिभञ्जिका ॥ ७८॥

पद्मा पद्ममुखी पद्मवासिनी पद्मभूषणा ।
पद्मालया पद्महस्ता पद्माक्षी पद्मिनी पुरी ॥ ७९॥

पद्मवर्णा पद्मगर्भा पद्मानाम्नी महानिधिः ।
रुक्माङ्गपारुक्मपर्णा रुक्मदात्री च निर्भया ॥ ८०॥

रुक्माधारारुक्मरुक्मा रुक्मिणी रुक्मप्रीतिदा ।
कामिनी कामभूः काम्या कमनीया कुटुम्बिनी ॥ ८१॥

कमनीयस्वभावाढ्या करुणाकारिणी कुरुः ।
कामरूपा काम्यमाना कामदेवकृपाधरा ॥ ८२॥

कालकर्त्री कला कल्या कलिनी कुलभामिनी ।
तुलसी च तुला तन्द्रा तोतला तारका ध्वनिः ॥ ८३॥

तनुका तालवद्दीर्घा तारिणी तामसी नवा ।
रम्भा तिलोत्तमा रम्या रमणीया वसुन्धरा ॥ ८४॥

कोकिला कलनिर्ह्रादा कलकण्ठी कलासुधा ।
सुधापानमहानन्दा शुद्धाचारपरायणा ॥ ८५॥

सुधासमुद्रलहरी सुधासिन्धुनिवासिनी ।
सुधामयी सुधामूर्तिः सुधाकान्तिः सुधाह्वया ॥ ८६॥

सुधीभिर्वन्दिता शुद्धा शुद्धाङ्गी शुद्धकर्मदा ।
शुद्धमार्गरता शुद्धकारिका भक्तवत्सला ॥ ८७॥

भक्तागमनसाकाझी भक्तकीर्ति विधायिनी ।
सुषुम्नाच सुषामा च सुषमा परमा मता ॥ ८८॥

इडा चेड्या महद्भिः सा सूर्यवाहा सुशर्मदा ।
चन्द्रादित्यकला ज्योतिः सूर्यचन्द्रसुकुण्डला ॥ ८९॥

सूर्यमण्डलमध्यस्था चन्द्रमण्डलमानिता ।
सूर्याग्निधाम्नी सर्वेषां धाम्नी धात्री धरित्रिणी ॥ ९०॥

लज्जालज्जावती लज्जापूरिणी क्लेशनाशिनी ।
नानारूपधरा नानाव्याधिनाशनतत्परा ॥ ९१॥

नानागमरहस्यज्ञा नानासाधनसाधिका ।
नानामन्त्रविधानज्ञा नानामन्त्रस्वरूपिणी ॥ ९२॥

नानाभूषणभूषाङ्गी नानावस्त्वर्थगामिनी ।
नानानाट्यकलाभिज्ञा नानाश्लाघार्थज्ञापिका ॥ ९३॥

नानाकर्मकरी नानाकर्ममार्गविधायिका ।
तीर्थनाम्नी भीतिहरातीर्थश्रवणशोधिता ॥ ९४॥

तीर्थस्थितालङ्करणा तीर्थाश्रितसुखोन्मुखी ।
निरञ्जना निरालम्बा निराधारा निराश्रया ॥ ९५॥

निरीहा निस्पृहा नारी निर्द्वन्द्वा निरहङ्कृतिः ।
निर्गुणागुणसंयुक्ता निर्भ्रमा भ्रमवर्जिता ॥ ९६॥

गरुडासनगामीया गारुडी गरुडार्चिता ।
गरुडस्कन्धसंस्थाना गरुडार्तिविनाशिनी ॥ ९७॥

भावपूजकसर्वस्वा भावनिन्दकनाशिनी ।
भावानुगाच भाव्यज्ञा भावाभावस्वरूपिणी ॥ ९८॥

भूताभूतभविष्यादिज्ञानकर्त्री भवार्तिहा ।
चार्वङ्गी चतुरा चित्या चञ्चला चञ्चरीध्वनिः ॥ ९९॥

चामुण्डा चारुचरणा चिरचारणमोदिता ।
वामनी वर्तुलमुखी वृत्तिर्वृत्तान्तसेविता ॥ १००॥

प्रकृत्तिकारिणी प्राप्तिः प्राची प्राणाशुरक्षिणी ।
प्राणप्रतिष्ठा प्राकाम्या परमाणुप्रमाणिका ॥ १०१॥

परमा परमोत्कृष्टा परमाण्वी पराशरा ।
परभागवतैर्ध्याता परभागवताभिधा ॥ १०२॥

श्रीभागवतहार्दिक्या श्रीभागवतमानसा ।
श्रीभागवतनिष्ठाच श्रीभागवतभाविता ॥ १०३॥

श्रीभागवतसंविज्ज्ञा श्रीभागवतभाषिता ।
सावित्री श्रीसचिद्रूपासवितुः सुगतिप्रदा ॥ १०४॥

सवित्राराधितपदा सच्चिन्मण्डलमण्डिता ।
कल्पान्तस्थापिनी कल्पकल्पिता कल्पनाकुला ॥ १०५॥

कल्पकल्पायुषः कल्पकरी कल्पप्रभञ्जिका ।
मन्वन्तरप्रिया मन्वी मन्वन्तरमनुप्रिया ॥ १०६॥

शतरूपा शतगुणा शताक्षी च शकुन्तिनी ।
सहस्राक्षी दशशतभुजार्पितमहायुधा ॥ १०७॥

सहस्रशिरसी मातासहस्रचरणैर्युता ।
सहस्रदलपद्मान्तर्बद्धपद्मासनार्चिता ॥ १०८॥

षट्कोणयन्त्रनिलया षट्कोणस्थापितप्रभा ।
त्रिकोणगृहमध्यस्था त्रिकोणे पूजिता शुभा ॥ १०९॥

तुरीया चत्वरातन्त्री तन्त्रीस्वरविडम्बिनी ।
तन्त्रगीता तन्त्रसेव्या तन्त्रोक्ता तान्त्रिकी स्मृतिः ॥ ११०॥

तन्त्रविद्या स्वतन्त्राच परतन्त्रप्रिया नदी ।
स्मृतिसंस्कारजननी संस्कृतिः संस्कृता पुरा ॥ १११॥

सन्ध्याध्यानरतिः शङ्का शक्तिः सर्वेषु जन्तुषु ।
सौम्या सोमानना सौम्यमार्गबुद्धिप्रदा नृणाम् ॥ ११२॥

सौम्यागमकरी शुद्धा सौम्यवार्ताविधायिनी ।
सौम्यमूर्तिः सौम्यदेहा सौम्याचारविशेषिका ॥ ११३॥

सौम्याराध्या सौम्ययुक्ता सौम्यपूजकपुत्रिणी ।
गुर्वी गुरुविधा गौरी गोरोचनविभूषणा ॥ ११४॥

गुरुभक्ता गुरुकुला गुरुज्ञाना गुरुस्पृहा ।
गुरुतालविशेषज्ञा गुरुपूज्या गुहालया ॥ ११५॥

सामज्ञा सामगासामविदितस्वार्थसाधना ।
शची सरस्वती दिव्यारुन्धती प्रमदोत्तमा ॥ ११६॥

जयदा जित्वरा याम्या जयजाप्या जपान्तिका ।
हविष्याहुतिभोक्त्री च हविर्धानी मुनिप्रिया ॥ ११७॥

होत्री होमक्रिया होमसन्तुष्टा होमवत्सला ।
यजुः प्रिया यजुर्माता यजुर्वेदप्रणालिका ॥ ११८॥

यजुर्वेदाभिलाषा च यजुर्वेदकृपाकरी ।
ऋचां सारार्थविदुषी ऋग्यजुः सामगायनी ॥ ११९॥

सामदानमितानन्दा सामगेया च सामगा ।
सामसामप्रिया सिद्धिः समाधिनिरतप्रिया ॥ १२०॥

समाधिशास्त्रश्रवणा समाधिर्व्याधिनाशिनी ।
विजया विश्वमाता च जयन्ती वीरबाहुका ॥ १२१॥

शत्रुघ्नी शाम्बरी सेनाक्षौहिणी दलहारिणी ।
मञ्जीरपदका कण्ठेहारमाला कराङ्कुशा ॥ १२२॥

भुजाङ्गदा गदहरा गदपीडाक्षयङ्करी ।
शङ्खचक्रगदाखड्गनिकुरुम्बानि बिभ्रती ॥ १२५॥

गोपिनी द्रावणकरी द्रवणाख्या सुसंस्कृतिः ।
वीरभूमिर्वीरजनी वीरपालनमानसा ॥ १२४॥

वीराकृतिर्वीरमुखी वीरविद्याविशारदा ।
वीरावीरवती वीरवर्णिनी वीरसुन्दरी ॥ १२५॥

क्रोधिनी क्रोधसंविग्ना क्रोधवश्यकरी प्रभा ।
गोमती गोधना गङ्गा गोवर्धनगिरिप्रिया ॥ १२६॥

गोवर्धनधरा शक्तिः गोपालनपरव्रता ।
हैयङ्गवीनरसिका रसोत्कृष्टारसायना ॥ १२७॥

विरागिणी विरागाच पूर्णवैराग्यदायिनी ।
सरागा वीतरागाच विरागा रागसंयुता ॥ १२८॥

वैराग्यजननी साक्षात् कृष्णभक्तिशरीरभृत् ।
वैराग्याङ्गविधेः कर्त्री वैराग्यसुखसागरा ॥ १२९॥

मृत्युदा पापिवृन्दानामायुर्दा धर्मधारिणाम् ।
सुभङ्गदा हि दुष्टानां शिष्टानां ज्ञानभक्तिदा ॥ १३०॥

भयदा प्रेतभूतानां साधूनामभयप्रदा ।
शिवदा शिवकर्तॄणां पामराणां क्षयङ्करी ॥ १३१॥

योगिनांयोगदारूपधारणाध्यानतत्परा ।
बहिर्मुखानामशुभङ्करिका वाग्विलासिनी ॥ १३२॥

यशोदा च यशोरूपा यशसांवृद्धिदा मुखी ।
लोकवेदविधिप्रौढा लोकवेदप्रलोभिनी ॥ १३३॥

लोकवेदरता लोकवेदाचारप्रवाहिका ।
लोकवेदमया भर्त्री लोकवेदशुभप्रिया ॥ १३४॥

लोकवेदैः पूज्यतमा लोकवेदव्रतस्तुता ।
छाया संज्ञानुसूर्याचब्रह्माणीच मदालसा ॥ १३५॥

महाह्रदा महावापी परिखाच महाखनिः ।
प्राकारवलया चैव योगपद्मधरा गया ॥ १३६॥

काशाभा काशिका काशी काश्मीरचन्दनार्चिता ।
वंशीकरप्रियावंशी वंशीवादनहर्षिता ॥ १३७॥

वंशीकरा कृष्णवंशी वंशीनादविमोहिता ।
वंशीरूपरवाकारी वंशीरागमनोहरा ॥ १३८॥

वंशीनादेन संहृष्टा वंशीध्वन्यनुकारिणी ।
वंशीवश्योर्वशीभ्राता वंशीवंशनिपालिका ॥ १३९॥

श्रुतिस्मृतिप्रिया प्रह्वा श्रुतिस्मृत्यर्थरूपिणी ।
श्रुतिस्मृतिसदाचारा श्रुतिस्मृत्यर्थवाचिका ॥ १४०॥

श्रुतिस्मृतिरता कान्ता श्रुतिस्मृत्यर्थपूरणा ।
श्रुतिः स्मृतिस्तथा तुष्टिः पुष्टिः कर्तुर्महाबला ॥ १४१॥

प्रह्लादिनी जगन्माता प्रह्लादभक्तिवर्द्धिनी ।
हिरण्यकशिपुच्छेत्त्री प्रह्लादानन्दकारिणी ॥ १४२॥

हिरण्याक्षवधोद्युक्ता वाराही प्रीतिमानसा ।
राक्षसानां क्षयकरी देवतानां जयावहा ॥ १४३॥

बलिप्रिया सदा स्वेक्ष्या बलिनां बलदा बला ।
बलासुरहरावल्ली बलिभुग्बलघातिनी ॥ १४४॥

राजनीतिः क्रियारूपाराज्यहा राज्यभक्षणा ।
राजराजैः स्तुता स्तुत्या स्तवनीयगुणा सती ॥ १४५॥

षडूर्मिहरिणी षड्भा षड्गुणा त्रिगुणालया ।
निष्कामधर्मनिरता सकामा कामनिर्मला ॥ १४६॥

आर्या दाक्षिण्यरूपा च दक्षिणा यज्ञपावनी ।
दक्षिणागमविद्या च दक्षिणानां वशंवदा ॥ १४७॥

मुद्रा मुद्राप्रिया मुद्राविधानज्ञा मुदान्विता ।
निष्कलङ्का कलाधारा सूर्यचन्द्राग्निलोचना ॥ १४८॥

दुर्गा दुर्गगतिर्दुर्गासुरमारणपण्डिता ।
त्वगस्थिमांसरुधिरस्नायुमज्जादिशक्तिदा ॥ १४९॥

ग्रहरूपा ग्रहमयी विग्रहा ग्रहिका निशा ।
ग्रहणा ग्राहिणी ग्रामग्राहिणी ग्रामवल्लभा ॥ १५०॥

ग्रामाचारपरापूज्या ग्रामशर्माधिदायिनी ।
सुभद्रा भद्रकाली च भद्रमार्गप्रवर्तिका ॥ १५१॥

भद्रासना भद्रमतिर्भद्राङ्गा भद्रकारिणी ।
पृथिव्यप्तेजसां रूपा चाद्याकाशस्वरूपिणी ॥ १५२॥

काव्यशक्तिः कवित्वज्ञा कविरूपा कविप्रिया ।
शिवा शिवङ्करी कम्बुकण्ठी सर्वाङ्गसुन्दरी ॥ १५३॥

भक्तोद्गीता भक्तकाम्या भक्तसर्वस्वदा सती ।
रजो रजोयुता रक्ता रजसःशुद्धिसाधिका ॥ १५४॥

सत्त्वा च सत्त्वसम्पन्ना सत्त्वगुण्या गुणालया ।
सात्विकीसत्त्वसम्पूर्णा सत्त्ववृत्तान्तवृत्तिदा ।
सत्त्वाहारा सत्त्वयोनिः सत्त्ववर्णाधिनन्दिनी ॥ १५५॥

सर्वशास्त्रमयी विद्या सर्वदेवमयी प्रभा ।
सर्ववर्णमयी शय्या सर्वाभरणभूषिता ॥ १५६॥

सर्वसामर्थ्यदात्रीच सर्वमङ्गलमालिनी ।
सर्वाश्रयासार्वभौमा सर्वरूपागमप्रभा ॥ १५७॥

गान्धर्वी किन्नरी देवी मोहकर्त्री सुबुद्धिदा ।
लज्जाशीला त्रपाशीला शीलसन्तोषसंयुता ॥ १५८॥

कामाक्षी कामिनी काम्या कमनीयवपुर्धरा ।
कामरूपा सिद्धिरूपा सिद्धैर्वन्द्या सुसिद्धिदा ॥ १५९॥

श्रीविद्या त्रिजटा देवी लक्ष्मीर्नीलसरस्वती ।
पीताम्बरा तथाद्या च सर्वविद्यामयीश्वरी ॥ १६०॥

व्यक्ताऽव्यक्ताऽनेकमूर्तिः सर्वतीर्थफलाधिका ।
श्रीरूपा श्रीस्तुता श्राव्या श्रवणात्पापनाशिनी ॥ १६१॥

सर्वधर्मवदान्याच निन्दानिन्दकनाशिनी ।
श्रीप्रसादकरी श्रद्धामेधारूपासुशर्मदा ॥ १६२॥

गोपी गिरिसुता गुर्वी गौरी गौः सर्वतोमुखी ।
चतुर्भुजा दशभुजा चतुर्वर्गफलप्रदा ॥ १६३॥

चर्मण्वती वेदवती चतुराचातुरी कला ।
षोडशाधिसहस्राणां स्त्रीणां मध्ये तुवन्दिता ॥ १६४॥

नवमी पञ्चमीभूता षष्ठी षष्ठी च सप्तमी ।
अमाच पूर्णिमा पूर्णा शिवरात्रिः प्रभावती ॥ १६५॥

चतुःषष्टिकलायुक्ता षोडशी त्रिपुरेश्वरी ।
सर्वप्राणमयी वन्द्या दृढबन्धविमुक्तिदा ॥ १६६॥

सर्वाधारा सर्वदेवी सर्वाराध्या समालिका ।
मन्त्रबीजरहस्यादिसर्वविद्याप्रकाशिनी ॥ १६७॥

सर्ववर्णमयीन्द्राणी जपजाप्यपरा च सा ।
श्रीधरी श्रीधरावन्द्या श्रीधरप्राणवल्लभा ॥ १६८॥

श्रीराधा (श्री) कृष्णहृदया श्रीधरप्राणजीवनी ।
श्रीधरस्य प्रतापादिशा(ज्ञा) पिकाखिलकारणम् ॥ १६९॥

सर्वानुस्यूतशक्तिश्च बृहद्वृन्दवनालया ।

इतीदं राधिकादेव्या दिव्यं नामसहस्रकम् ।
मया सम्यक्तया प्रोक्तमृषे त्वद्धितकाम्यया ॥ १७०॥

यः पठेत् प्रातरुत्थाय शुचिस्तद्गतमानसः ।
स भवेत्सर्वसम्पूर्णः शुभाचारः परात्परः ॥ १७१॥

प्रज्ञाचक्षुर्लभेदृष्टिं नेत्ररोगैर्न पीड्यते ।
मूकोवाचं लभेत्सर्वलक्षणैः संयुतां शुभाम् ॥ १७२॥

प्रातःकालेऽथ सायाह्ने निशीथे यः पठेत्स्तवम् ।
श्रीराधाकृष्णसाक्षात्कारोजायते सुनिश्चितम् ॥ १७३॥

वैष्णवेषु भवेद्धन्यस्त्रिषु लोकेषु विश्रुतः ।
धर्मकर्तृषुधर्मीशः पठेद्यः स्तोत्रमुत्तमम् ॥ १७४॥

स योगी परमोत्कृष्टः स ऋषिः सर्ववेदवित् ।
स ज्ञानी स च भक्तस्तु स कर्मसकलार्थवित् ॥ १७५॥

स इन्द्रः स हरिर्ब्रह्मा स रुद्रो ब्रह्मरूपवित् ।
सशेषः स मुनिर्व्यासो दत्तात्रेयः सदाशिवः ॥ १७६॥

प्रातरुत्थाय योऽधीते नाम्नां दशशतीमिमाम् ।
सर्वतीर्थेषु यत्स्नानं सर्वलोकेषु यद्धितम् ॥ १७७॥

सर्ववेदेषु यत्सर्वं सर्वस्मृतिषु यत्फलम् ।
पुराणेषु च शास्त्रेषु तथा गीतप्रहेलिषु ॥ १७८॥

यत्सारं यच्च हार्दं तु या शक्तिः सर्पदस्युहृत् ।
तत्सर्वमिदमाख्यातं नातः किञ्चित्परं मुने ॥ १७९॥

धन्यं यशस्यमायुष्यं श्रीकृष्णप्रेमवर्द्धनम् ।
इदमेकं मया दृष्टं राधानामसहस्रकम् ॥ १८०॥

सर्वपापप्रशमनमकालमृत्युनाशनम् ।
सर्वमाङ्गल्यदमिदं पठितव्यं मुमुक्षुभिः ॥ १८१॥

सर्वागमप्रियं ह्येतत् सर्वपापप्रणाशनम् ।
सर्ववेदशिरोभागे सर्वाधिव्याधिशान्तिकृत् ॥ १८२॥

भावुकं भव्यसाधूनां तारक तत्त्वमीक्षताम् ।
मारकं सर्वदुष्टानामिदमेव हि निर्मितम् ॥ १८३॥

एतस्य पठनात्सद्योमुक्तिः स्यादनपायिनी ।
भक्तिरप्यस्य श्रीकृष्णे राधया सहिते भवेत् ॥ १८४॥

कृष्णवश्यकरं सम्यक् ज्ञानविज्ञानवर्द्धनम् ।
बहु किं पठनादस्य मासैकेन महामुने ॥ १८५॥

भक्तियुक्तोलभेज्ज्ञानं श्रद्धावांश्चेन्मुनिः पठेत् ।
आयुरारोग्यमैश्वर्यं ज्ञानं वैराग्यसंयुतम् ॥ १८६॥

यद्यदिष्टतमंलोके तत्तदाप्नोत्यसंशयम् ।
महतां सङ्गतिकरं महद्भाग्योदयप्रदम् ॥ १८७॥

महतां हि सदा सेव्यमिदमेव ह्युदाहृतम् ।
वेदशास्त्रपुराणेभ्य इदमेव समुद्धृतम् ॥ १८८॥

तस्मात्सर्वप्रयत्नेन राधानामसहस्रकम् ।
भूताष्टम्याममायां च सङ्क्रान्तौ व्यतिपातके ॥ १८९॥

सूर्यचन्द्रोपरागेच पठितव्यं शुभेप्सुभिः ।
पठ्यमानमिदं स्तोत्रं श्रद्धया यः श‍ृणोतिच ॥ १९०॥

सर्वाभीष्टेन संयुक्तो जायते राधिकाज्ञया ।
एकादश्यां महारात्रौ द्वादश्यां ग्रहपर्वणि ॥ १९१॥

पठतां श‍ृण्वतां पुंसां तेषां मुक्तिर्न दुर्लभा ।
हिक्कारोगस्तथा छर्दिर्मूत्रकृच्छूं तथा ज्वरः ॥ १९२॥

अतीसारस्तधा शूलं आमवातादयोऽपि च ।
अन्ये च बहवो रोगाः सन्निपातमुखा ऋषे ॥ १९३॥

शान्तिं प्रयान्ति ते सर्वे स्तोत्रस्यास्य प्रभावतः ।
स्तोत्रस्य पठनादस्य प्रह्लादः सिद्धतां गतः ॥ १९४॥

युधिष्ठिरोऽध भीष्मश्च जामदग्न्योद्धवौ तथा ।
हरिश्चन्द्राम्बरीषौ च ब्रह्मपुत्रास्तथाऽनघाः ॥ १९५॥

एते सिद्धिं गताः सर्वे सत्यं सत्यं वदाम्यहम् ।
श्रीराधायाः प्रसादेन सर्वानुग्रहणे क्षमाः ॥ १९६॥

तस्मात्सदेयमेवात्र पूजनीया मुहुर्मुहुः ।
अथास्यसाधनं वक्ष्ये उभयोः प्रीतिवर्द्धनम् ॥ १९७॥

प्रातरुत्थाय कर्त्तव्यं साधकेन शुभेच्छुना ।
प्रक्षाल्य हस्तौ पादौ च त्रिराचम्य शुचिः पुमान् ॥ १९८॥

जलाशये तथा नद्यां देवखाते ह्रदे तथा ।
कूपे गृहे स्वकीये वा स्नायाद्वै विधिपूर्वकम् ॥ १९९॥

सदाचारं ततः कृत्वा पुष्पधूपादिचन्दनैः ।
पुस्तकं तु प्रपूज्याथ मन्त्रराजमुदीरयेत् ॥ २००॥

अथ मन्त्रं प्रवक्ष्यामि विष्णुभक्तिकरं नृणाम् ।
तारं रमानाथसैवतगः यदि मुदीर्य च ॥ २०१॥

पपञ्चमो भगाद्याश्च भक्तिं देहि ततः परम् ।
देहि देहि ततः पश्चात्तारं तत्र पुनर्वदेत् ॥ २०२॥

संप्रोक्तो मन्त्रराजोऽयं श्रीराधाया ऋषे तव ।
दशवारमसौ मन्त्रो जप्यश्च प्रथमं मुदा ॥ २०३॥

ततः सहस्रनामेदं पठितव्यं मुने त्वया ।
एककालस्य पठनाद्विष्णुभक्तो भवेद्यदि ॥ २०४॥

द्वित्रिकालस्य पठनाद्भक्तिः स्यादनपायिनी ।
एकोऽद्वयात्मको मन्त्रस्त्रिषु लोकेषु दुर्लभः ॥ २०५॥

गोपनीयः प्रयत्नेन कृष्णस्य पदमिच्छता ।
एकोऽद्वयात्मको मन्त्रस्तुभ्यमुक्तो मया मने ।
तस्मात्त्वयाऽपि धूर्तेभ्यः सन देयः कदाचन ॥ २०६॥

इदं खलाय पशवे वेदानां निन्दकाय च ।
अश्रद्धायातिमूर्खाय परस्त्रीलम्पटायच ॥ २०७॥

दुराचाराय मूढाय गीलायाव्रतरूपिणे ।
निर्दयायातिह्रस्वाय नास्तिकायात्मघातिने ॥ २०८॥

नैव देयं स्तोत्रमिदन्न प्रकाश्यं सुदुर्लभम् ।
ददातीदं य एतेभ्यः शिवहास निगद्यते ॥ २०९॥

भक्ताय भक्तियुक्ताय सर्वभूतदयालवे ।
शमदमादियुक्ताय स्वच्छान्तःकरणाय च ॥ २१०॥

गुरुपूजापरायाथ श्रद्धाचारयुताय च ।
चिद्विलग्नाय योग्याय मुद्रामालाधराय च ॥ २११॥

जितक्रोधाय शान्ताय विष्णुव्रतपराय च ।
अन्यैरपि गुणैः शश्वत् तितिक्षाक्षान्तिरार्जवैः ॥ २१२॥

युक्ताय साधकायाथ देयं स्तोत्रमिदं मुदा ।
नन्वीदृशाय भक्ताय यो ददाति शुभं त्विदम् ॥ २१३॥

स वै पुण्यतमो लोके तत्परो नैव कश्चन ।
तस्मान्मुनेऽत्र विख्यातं मया त्वद्धितकाम्यया ॥ २१४॥

इदं पठस्वच श‍ृणु यदीच्छसि हरिं प्रभुम् ।
एतस्य पठनाद्देवः कृष्णस्ते संप्रसीदति ॥ २१५॥

अथ किं बहुनोक्तेन वर्णनेन पुनः पुनः ।
वशयेद्राधिकाकृष्णौ नित्यं पाठकरः पुमान् ॥ २१६॥

इति रुद्रयामलतः कृतं श्रीराधासहस्रनामस्तोत्रं सम्पूर्णम् ।



