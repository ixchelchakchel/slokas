{
    "१": "अथ हैनमथर्वाणं शाण्डिल्यः पप्रच्छ भगवन्सन्मात्रं\nचिदानन्दैकरसं कस्मादुच्यते परं ब्रह्मेति । स होवाचाथर्वा\nयस्माच्च बृहति बृंहयति च सर्वं तस्मादुच्यते परंब्रह्मेति ।\nअथ कस्मादुच्यते आत्मेति । यस्मात्सर्वमाप्नोति सर्वमादत्ते सर्वमत्ति\nच तस्मादुच्यते आत्मेति । अथ कस्मादुच्यते महेश्वर इति । यस्मान्महत\nईशः शब्दध्वन्या चात्मशक्त्या च महत ईशते तस्मादुच्यते\nमहेश्वर इति । अथ कस्मादुच्यते दत्तात्रेय इति । यस्मात्सुदुश्चरं\nतपस्तप्यमानायात्रये पुत्रकामायातितरां तुष्टेन भगवता\nज्योतिर्मयेनात्मैव दत्तो यस्माच्चानसूयायामत्रेस्तनयोऽभव-\nत्तस्मादुच्यते दत्तात्रेय इति । अथ योऽस्य निरुक्तानि वेद स सर्वं वेद ।\nअथ यो ह वै विद्ययैनं परमुपास्ते सोऽहमिति स ब्रह्मविद्भवति ॥\n\nअत्रैते श्लोका भवन्ति ॥\n\nदत्तात्रेयं शिवं शान्तमिन्द्रनीलनिभं प्रभुम् ।\nआत्ममायारतं देवमवधूतं दिगम्बरम्",
    "२": "भस्मोद्धूलितसर्वाङ्गं जटाजूटधरं विभुम् ।\nचतुर्बाहुमुदाराङ्गं प्रफ़ुल्लकमलेक्षणम्",
    "३": "इत्यों सत्यमित्युपनिषत् ॥\n\nइति तृतीयोऽध्यायः",
    "४": "एवं यः सततं ध्यायेद्देवदेवं सनातनम् ।\nस मुक्तः सर्वपापेभ्यो निःश्रेयसमवाप्नुयात्",
    "५": "अभ्यासकाले प्रथमं शस्तं क्षीराज्यभोजनम् ।\nततोऽभ्यासे स्थिरीभूते न तावन्नियमग्रहः",
    "६": "यथा सिंहो गजो व्याघ्रो भवेद्वश्यः शनैः शनैः ।\nतथैव सेवितो वायुरन्यथा हन्ति साधकम्",
    "७": "सर्वं तरति पाप्मानं तस्य जन्म शतार्जितम् ।\nतारसंयमात्सकलविषयज्ञानं भवति ।\nनासाग्रे चित्तसंयमादिन्द्रलोकज्ञानम् ।\nतदधश्चित्तसंयमादग्निलोकज्ञानम् ।\nचक्षुषि चित्तसंयमात्सर्वलोकज्ञानम् ।\nश्रोत्रे चित्तस्य संयमाद्यमलोकज्ञानम् ।\nतत्पार्श्वे संयमान्निरृतिलोकज्ञानम् ।\nपृष्ठभागे संयमाद्वरुणलोकज्ञानम् ।\nवामकर्णे संयमाद्वायुलोकज्ञानम् ।\nकण्ठे संयमात्सोमलोकज्ञानम् ।\nवामचक्षुषि संयमाच्छिवलोकज्ञानम् ।\nमूर्ध्नि संयमाद्ब्रह्मलोकज्ञानम् ।\nपादादोभागे संयमादतललोकज्ञानम् ।\nपादे संयमाद्वितललोकज्ञानम् ।\nपादसन्धौ संयमान्नितललोकज्ञानम् ।\nजङ्घे संयमात्सुतललोकज्ञानम् ।\nजानौ संयमान्महातललोकज्ञानम् ।\nऊरौ चित्तसंयमाद्रसातललोकज्ञानम् ।\nकटौ चित्तसंयमात्तलातललोकज्ञानम् ।\nनाभौ चित्तसंयमाद्भूलोकज्ञानम् ।\nकुक्षौ संयमाद्भुवर्लोकज्ञानम् ।\nहृदि चित्तस्य संयमात्स्वर्लोकज्ञानम् ।\nहृदयोर्ध्वभागे चित्तसंयमान्महर्लोकज्ञानम् ।\nकण्ठे चित्तसंयमाज्जनोलोकज्ञानम् ।\nभ्रूमध्ये चित्तसंयमात्तपोलोकज्ञानम् ।\nमूर्ध्नि चित्तसंयमात्सत्यलोकज्ञानम् ।\nधर्माधर्मसंयमादतीतानागतज्ञानम् ।\nतत्तज्जन्तुध्वनौ चित्तसंयमात्सर्वजन्तुरुतज्ञानम् ।\nसंचितकर्मणि चित्तसंयमात्पूर्वजातिज्ञानम् ।\nपरचित्ते चित्तसंयमात्परचित्तज्ञानम् ।\nकायरूपे चित्तसंयमादन्यादृश्यरूपम् ।\nबले चित्तसंयमाद्धनुमदादिबलम् ।\nसूर्ये चित्तसंयमाद्भुवनज्ञानम् ।\nचन्द्रे चित्तसंयमात्ताराव्यूहज्ञानम् ।\nध्रुवे तद्गतिदर्शनम् । स्वार्थसंयमात्पुरुषज्ञानम् ।\nनाभिचक्रे कायव्यूहज्ञानम् । कण्ठकूपे क्षुत्पिपासा निवृत्तिः ।\nकूर्मनाड्यां स्थैर्यम् । तारे सिद्धदर्शनम् ।\nकायाकाशसंयमादाकाशगमनम् ।\nतत्तत्स्थाने संयमात्तत्तत्सिद्धयो भवन्ति",
    "८": "अथ प्रत्याहारः । स पञ्चविधः विषयेषु विचरतामिन्द्रियाणां\nबलादाहरणं प्रत्याहरः । यद्यत्पश्यति तत्सर्वमामेति प्रत्याहारः ।\nनित्यविहितकर्मफलत्यागः प्रत्याहारः ।\nसर्वविषयपराङ्मुखत्वं प्रत्याहारः ।\nअष्टादशसु मर्मस्थानेषु क्रमाद्धारणं प्रत्याहारः ।\nपादाङ्गुष्ठगुल्फजङ्घाजानूरुपायुमेढ्रनाभिहृदय-\nकण्ठकूपतालुनासाक्षिभ्रूमध्यललाटमूर्ध्नि स्थानानि ।\nतेषु क्रमादारोहावरोहक्रमेण प्रत्याहरेत्",
    "९": "अथ धारणा । सा त्रिविधा । आत्मनि मनोधारणं दहराकाशे\nबाह्याकाशधारणं पृथिव्यप्तेजोवाय्वाकाशेषु\nपञ्चमूर्तिधारणं चेति",
    "१०": "अथ ध्यानम् । तद्द्विविधं सगुणं निर्गुणं चेति ।\nसगुणं मूर्तिध्यानम् । निर्गुणमात्मयाथात्म्यम्",
    "११": "अथ समाधिः । जीवात्मपरमात्मैक्यावस्थात्रिपुटीरहिता\nपरमानन्दस्वरूपा शुद्धचैतन्यात्मिका भवति",
    "१२": "अधस्तात्कुञ्चनेमाशु कण्ठसङ्कोचने कृते ।\nमध्ये पश्चिमतानेन स्यात्प्राणो ब्रह्मनाडिगः",
    "१३": "अपानमूर्ध्वमुत्थाप्य प्राणं कण्ठादधो नयन् ।\nयोगी जराविनिर्मुक्तः षोडशो वयसा भवेत्",
    "१४": "सुखासनस्थो दक्षनाड्या बहिस्थं पवनं\nसमाकृष्याकेशमानखाग्रं कुम्भयित्वा सव्यनाड्या\nरेचयेत् । तेन कपालशोधनं वातनाडीगतसर्वरोग-\nसर्वविनाशनं भवति । हृदयादिकण्ठपर्यन्तं सस्वनं\nनासाभ्यां शनैः पवनमाकृष्य यथाशक्ति\nकुम्भयित्वा इडया विरेच्य गच्छंस्तिष्ठन्कुर्यात् ।\nतेन श्लेष्महरं जठराग्निवर्धनं भवति । वक्त्रेण\nसीत्कारपूर्वकं वायुं गृहीत्वा यथाशक्ति कुम्भयित्वा\nनासाभ्यां रेचयेत् । तेन क्षुत्तृष्णालस्यनिद्रा न जायते ।\nजिह्वया वायुं गृहीत्वा यथाशक्ति कुम्भयित्वा नासाभ्यां\nरेचयेत् । तेन गुल्मप्लीहज्वरपित्तक्षुधादीनि नश्यन्ति ॥\n\nअथ कुम्भकः । स द्विविधः सहितः केवलश्चेति । रेचकपूरकयुक्तः\nसहितः तद्विवर्जितः केवलः । केवलसिद्धिपर्यन्तं सहितमभ्यसेत् ।\nकेवलकुम्भके सिद्धे त्रिषु लोकेषु न तस्य दुर्लभं भवति ।\nकेवलकुम्भकात्कुण्डलिनीबोधो जायते । ततः कृशवपुः\nप्रसन्नवदनो निर्मललोचनोऽभिव्यक्तनादो निर्मुक्तरोगजालो\nजितबिन्दुः पट्वग्निर्भवति ।\nअन्तर्लक्ष्यं बहिर्दृष्टिर्निमेषोन्मेषवर्जिता ।\nएषा सा वैष्णवी मुद्रा सर्वतन्त्रेषु गोपिता",
    "१५": "अन्तर्लक्ष्यविलीनचित्तपवनो योगी सदा वर्तते\nदृष्ट्या निश्चलतारया बहिरधः पश्यन्नपश्यन्नपि ।\nमुद्रेयं खलु खेचरी भवति सा लक्ष्यैकताना शिवा\nशून्याशून्यविवर्जितं स्फुरति सा तत्त्वं पदं वैष्णवी",
    "१६": "अर्धोन्मीलितलोचनः स्थिरमना नासाग्रदत्तेक्षण-\nश्चन्द्रार्कावपि लीनतामुपनयन्निष्पन्दभावोत्तरम् ।\nज्योतीरूपमशीषबाह्यरहितं देदीप्यमानं परं\nतत्त्वं तत्परमस्ति वस्तुविषयं शाण्डिल्य विद्धीह तत्",
    "१७": "तारं ज्योतिषि संयोज्य किञ्चिदुन्नमयन्भ्रुवौ ।\nपूर्वाभ्यासस्य मार्गोऽयमुन्मनीकारकः क्षणात्",
    "१८": "तस्मात्खेचरीमुद्रामभ्यसेत् । तत उन्मनी भवति ।\nततो योगनिद्रा भवति । लब्धयोगनिद्रस्य योगिनः कालो नास्ति ।\nशक्तिमध्ये मनः कृत्वा शक्तिं मानसमध्यगाम् ।\nमनसा मन आलोक्य शाण्डिल्य त्वं सुखी भव",
    "१९": "खमध्ये कुरु चात्मानमात्ममध्ये च खं कुरु ।\nसर्वं च खमयं कृत्वा न किञ्चिदपि चिन्तय",
    "२०": "बाह्यचिन्ता न कर्तव्या तथैवान्तरचिन्तिका ।\nसर्वचिन्तां परित्यज्य चिन्मात्रपरमो भव",
    "२१": "कर्पूरमनले यद्वत्सैन्धवं सलिले यथा ।\nतथा च लीयमानं च मनस्तत्त्वे विलीयते",
    "२३": "ज्ञेयं सर्वप्रतीतं च तज्ज्ञानं मन उच्यते ।\nज्ञानं ज्ञेयं समं नष्टं नान्यः पन्था द्वितीयकः ॥ २२।\nज्ञेयवस्तुपरित्यागाद्विलयं याति मानसम् ।\nमानसे विलयं याते कैवल्यमवशिष्यते",
    "२४": "द्वौ क्रमौ चित्तनाशस्य योगो ज्ञानं मुनीश्वर ।\nयोगस्तद्वृत्तिरोधो हि ज्ञानं सम्यगवेक्षणम्",
    "२५": "तस्मिन्निरोधिते नूनमुपशान्तं मनो भवेत् ।\nमनःस्पन्दोपशान्तायं संसारः प्रविलीयते",
    "२६": "सूर्यालोकपरिस्पन्दशान्तौ व्यवहृतिर्यथा ।\nशास्त्रसज्जनसम्पर्कवैराग्याभ्यासयोगतः",
    "२७": "अनास्थायां कृतास्थायां पूर्वं संसारवृत्तिषु ।\nयथाभिवाञ्छितध्यानाच्चिरमेकतयोहितात्",
    "२८": "एकतत्त्वदृढाभ्यासात्प्राणस्पन्दो निरुध्यते ।\nपूरकाद्यनिलायामादृढाभ्यासदखेदजात्",
    "२९": "एकान्तध्यानयोगाच्च मनःस्पन्दो निरुध्यते ।\nओङ्कारोच्चारणप्रान्तशब्दतत्त्वानुभावनात् ।\nसुषुप्ते संविदा ज्ञाते प्राणस्पन्दो निरुध्यते",
    "३०": "तालुमूलगतां यत्नाज्जिह्वयाक्रम्य घण्टिकाम् ।\nऊर्ध्वरन्ध्रं गते प्राणे प्राणस्पन्दो निरुध्यते",
    "३१": "प्राणे गलितसंवित्तौ तालूर्ध्वं द्वादशान्तगे ।\nअभ्यासादूर्ध्वरन्ध्रेण प्राणस्पन्दो निरुध्यते",
    "३२": "द्वादशाङ्गुलपर्यन्ते नासाग्रे विमलेऽम्बरे ।\nसंविद्दृशि प्रशाम्यन्त्यां प्राणस्पन्दो निरुध्यते",
    "३३": "भ्रूमध्ये तारकालोकशान्तावन्तमुपागते ।\nचेतनैकतने बद्धे प्राणस्पन्दो निरुध्यते",
    "३४": "ओमित्येव यदुद्भूतं ज्ञानं ज्ञेयात्मकं शिवम् ।\nअसंस्पृष्टविकल्पांशं प्राणस्पन्दो निरुध्यते",
    "३५": "चिरकालं हृदेकान्तव्योमसंवेदनान्मुने ।\nअवासनमनोध्यानात्प्राणस्पन्दो निरुध्यते",
    "३६": "एभिः क्रमैस्तथान्यैश्च नानासंकल्पकल्पितैः ।\nनानादेशिकवक्त्रस्थैः प्राणस्पन्दो निरुध्यते",
    "३७": "आकुञ्चनेन कुण्डलिन्याः कवाटमुद्घाट्य मोक्षद्वारं विभेदयेत् ।\nयेन मार्गेण गन्तव्यं तद्द्वारं मुखेनाच्छाद्य प्रसुप्ता\nकुण्डलिनी कुटिलाकारा सर्पवद्वेष्टिता भवति । सा शक्तिर्येन\nचालिता स्यात्स तु मुक्तो भवति । सा कुण्डलिनी कण्ठोर्ध्वभागे\nसुप्ता चेद्योगिनां मुक्तये भवति । बन्धनायाधो मूढानाम् ।\nइडादिमार्गद्वयं विहाय सुषुम्नामार्गेणागच्छेत्तद्विष्णोः\nपरमं पदम् ।\nमरुदभ्यसनं सर्वं मनोयुक्तं समभ्यसेत्\nइतरत्र न कर्तव्या मनोवृत्तिर्मनीषिणा",
    "३८": "दिवा न पूजयेद्विष्णुं रात्रौ नैव प्रपूजयेत् ।\nसततं पूजयेद्विष्णुं दिवारात्रं न पूजयेत्",
    "३९": "सुषिरो ज्ञानजनकः पञ्चस्रोतःसमन्वितः ।\nतिष्ठते खेचरी मुद्रा तस्मिन्स्थाने न संशयः",
    "४०": "सव्यदक्षिणनाडीस्थो मध्ये चरति मारुतः ।\nतिष्ठतः खेचरी मुद्रा तस्मिन्स्थाने न संशयः",
    "४१": "इडापिङ्गलयोर्मध्ये शून्यं चैवानिलं ग्रसेत् ।\nतिष्ठन्ती खेचरी मुद्रा तत्र सत्यं प्रतिष्ठितम्",
    "४२": "सोमसूर्यद्वयोर्मध्ये निरालम्बतले पुनः ।\nसंस्थिता व्योमचक्रे सा मुद्रा नाम्ना च खेचरी",
    "४३": "छेदनचालनदाहैः फलां परां जिह्वां कृत्वा\nदृष्टिं भ्रूमध्ये स्थाप्य कपालकुहरे जिह्वा विपरीतगा\nयदा भवति तदा खेचरी मुद्रा जायते । जिह्वा चित्तं च\nखे चरति तेनोर्ध्वजिह्वः पुमानमृतो भवति । वामपादमूलेन\nयोनिं सम्पीड्य दक्षिणपादं प्रसार्य तं कराभ्यां धृत्वा\nनासाभ्यां वायुमापूर्य कण्ठबन्धं समारोप्योर्ध्वतो\nवायुं धारयेत् । तेन सर्वक्लेशहानिः । ततः पीयूषमिव\nविषं जीर्यते । क्षयगुल्मगुदावर्तजीर्णत्वगादिदोषा नश्यन्ति ।\nएष प्राणजयोपायः सर्वमृत्यूपघातकः । वामपादपार्ष्णिं\nयोनिस्थाने नियोज्य दक्षिणचरणं वामोरूपरि संस्थाप्य\nवायुमापूर्य हृदये चुबुकं निधाय योनिमाकुञ्च्य  मनोमध्ये\nयथाशक्ति धारयित्वा स्वात्मानं भावयेत् । तेनापरोक्षसिद्धिः ।\nबाह्यात्प्राणं समाकृष्य पूरयित्वोदरे स्थितम् ।\nनाभिमध्ये च नासाग्रे पदाङ्गुष्ठे च यत्नतः",
    "४४": "धारयेन्मनसा प्राणं सन्ध्याकालेषु वा सदा ।\nसर्वरोगविनिर्मुक्तो भवेद्योगी गतक्लमः",
    "४५": "नासाग्रे वायुविजयं भवति । नाभिमध्ये सर्वरोगविनाशः ।\nपादाङ्गुष्ठदारणाच्छरीरलघुता भवति ।\nरसनाद्वायुमाकृष्य यः पिबेत्सतततं नरः ।\nश्रमदाहौ तु न स्यातां नश्यन्ति व्याधयस्तथा",
    "४६": "सन्ध्ययोर्ब्राह्मणः काले वायुमाकृष्य यः पिबेत् ।\nत्रिमासात्तस्य कल्याणी जायते वाक् सरस्वती",
    "४७": "एवं षण्मासाभ्यासात्सर्वरोगनिवृत्तिः ।\nजिह्वया वायुमानीय जिह्वामूले निरोधयेत् ।\nयः पिबेदमृतं विद्वान्सकलं भद्रमश्नुते",
    "४८": "आत्मन्यात्मानमिडया धारयित्वा भ्रुवोन्तरे ।\nविभेद्य त्रिदशाहारं व्याधिस्थोऽपि विमुच्यते",
    "४९": "नाडीभ्यां वायुमारोप्य नाभौ तुन्दस्य पार्श्वयोः ।\nघटिकैकां वहेद्यस्तु व्याधिभिः स विमुच्यते",
    "५०": "मासमेकं त्रिसन्ध्यं तु जिह्वयारोप्य मारुतम् ।\nविभेद्य त्रिदशाहारं धारयेत्तुन्दमध्यमे",
    "५१": "ज्वराः सर्वेऽपि नश्यन्ति विषाणि विविधानि च ।\nमुहूर्तमपि यो नित्यं नासाग्रे मनसा सह"
}