{
    "१": "अथ हैनं ऋभुं भगवन्तं निदाघः पप्रच्छ\nयोगाभ्यासविधिमनुब्रूहीति । तथेति स होवाच ।\nपञ्चभूतात्मको देहः पञ्चमण्डलपूरितः ।\nकाठिन्यं पृथिवीमेका पानीयं तद्द्रवाकृति",
    "२": "दीपनं च भवेत्तेजः प्रचारो वायुलक्षणम् ।\nआकाशः सत्त्वतः सर्वं ज्ञातव्यं योगमिच्छता",
    "३": "षट्शतान्यधिकान्यत्र सहस्राण्येकविंशतिः ।\nअहोरात्रवहिः श्वासैर्वायुमण्डलघाततः",
    "४": "तत्पृथ्वीमण्डले क्षीणे वलिरायाति देहिनाम् ।\nतद्वदापो गणापाये केशाः स्युः पाण्डुराः क्रमात्",
    "५": "इति॥\n\nएतदुपनिषदं योऽधीते सोऽग्निपूतो भवति ।\nस वायुपूतो भवति । सुरापानात्पूतो भवति ।\nस्वर्णस्तेयात्पूतो भवति । स जीवन्मुक्तो भवति ।\nतदेतदृचाभ्युक्तम् । तद्विष्णोः परमं पदं सदा पश्यन्ति सूरयः ।\nदिवीव चक्षुराततम् । तद्विप्रासो विपन्यवो जागृवांसः समिन्धते ।\nविष्णोर्यत्परमं पदमित्युपनिषत् ॥\n\nइति पञ्चमोऽध्यायः",
    "६": "इत्थंभूतं क्षयान्नित्यं जीवितं भूतधारणम् ।\nउड्ड्याणं कुरुते यस्मादविश्रान्तं महाखगः",
    "७": "उड्डियाणं तदेव स्यात्तत्र बन्धोऽभिधीयते ।\nउड्डियाणो ह्यसौ बन्धो मृत्युमातङ्गकेशरी",
    "८": "तस्य मुक्तिस्तनोः कायात्तस्य बन्धो हि दुष्करः ।\nअग्नौ तु चालिते कुक्षौ वेदना जायते भृशम्",
    "९": "न कार्या क्षुधि तेनापि नापि विण्मूत्रवेगिना ।\nहितं मितं च भोक्तव्यं स्तोकं स्तोकमनेकधा",
    "१०": "मृदुमध्यममन्त्रेषु क्रमान्मन्त्रं लयं हठम् ।\nलयमन्त्रहठा योगा योगो ह्यष्टाङ्गसंयुतः",
    "११": "यमश्च नियमश्चैव तथा चासनमेव च ।\nप्राणायमस्तथा पश्चात्प्रत्याहारस्तथा परम्",
    "१२": "धारणा च तथा ध्यानं समधिश्चाष्टमो भवेत् ।\nअहिंसा सत्यमस्तेयं ब्रह्मचर्यं दयार्जवम्",
    "१३": "क्षमा धृतिर्मिताहारः शौचं चेति यमा दश ।\nतपः सन्तोषमास्तिक्यं दानमीश्वरपूजनम्",
    "१४": "सिद्धान्तश्रवणं चैव ह्रीर्मतिश्च जपो व्रतम् ।\nएते हि नियमाः प्रोक्ता दशधैव महामते",
    "१५": "एकादशासनानि स्युश्चक्रादि मुनिसत्तम ।\nचक्रं पद्मासनं कूर्मं मयूरं कुक्कुटं तथा",
    "१६": "वीरासनं स्वस्तिकं च भद्रं सिंहासनं तथा ।\nमुक्तासनं गोमुखं च कीर्तितं योगवित्तमैः",
    "१७": "सव्योरु दक्षिणे गुल्फे दक्षिणं दक्षिणेतरे ।\nनिदध्यादृजुकायस्तु चक्रासनमिदं मतम्",
    "१८": "पूरकः कुम्भकस्तद्वद्रेचकः पूरकः पुनः ।\nप्राणायामः स्वनाडीभिस्तस्मान्नाडीः प्रचक्षते",
    "१९": "शरीरं सर्वजन्तूनां षण्णवत्यङ्गुलात्मकम् ।\nतन्मध्ये पायुदेशात्तु द्व्यङ्गुलात्परतः परम्",
    "२०": "मेढ्रदेशादधस्तात्तु द्व्यङ्गुलान्मध्यमुच्यते ।\nमेढ्रान्नवाङ्गुलादूर्ध्वं नाडीनां कन्दमुच्यते",
    "२१": "चतुरङ्गुलमुत्सेधं चतुरङ्गुलमायतम् ।\nअण्डाकारं परिवृतं मेदोमज्जास्थिशोणितैः",
    "२२": "तत्रैव नाडीचक्रं तु द्वादशारं प्रतिष्ठितम् ।\nशरीरं ध्रियते येन वर्तते तत्र कुण्डली",
    "२३": "ब्रह्मरन्ध्रं सुषुम्णा या वदनेन पिधाय सा ।\nअलम्बुसा सुषुम्णायाः कुहूर्नाडी वसत्यसौ",
    "२४": "अनन्तरारयुग्मे तु वारुणा च यशस्विनी ।\nदक्षिणारे सुषुम्णायाः पिङ्गला वर्तते क्रमात्",
    "२५": "तदन्तरारयोः पूषा वर्तते च पयस्विनी ।\nसुषुम्ना पश्चिमे चारे स्थिता नाडी सरस्वती",
    "२६": "शङ्खिनी चैव गान्धारी तदनन्तरयोः स्थिते ।\nउत्तरे तु सुषुम्नाया इडाख्या निवसत्यसौ",
    "२७": "अनन्तरं हस्तिजिह्वा ततो विश्वोदरी स्थिता ।\nप्रदक्षिणक्रमेणैव चक्रस्यारेषु नाडयः",
    "२८": "वर्तन्ते द्वादश ह्येता द्वादशानिलवाहकाः ।\nपटवत्संस्थिता नाड्यो नानावर्णाः समीरिताः",
    "२९": "पटमध्यं तु यत्स्थानं नाभिचक्रं तदुच्यते ।\nनादाधारा समाख्याता ज्वलन्ती नादरूपिणी",
    "३०": "पररन्ध्रा सुषुम्ना च चत्वारो रत्नपूरिताः ।\nकुण्डल्या पिहितं शश्वद्ब्रह्मरन्ध्रस्य मध्यमम्",
    "३१": "एवमेतासु नाडीषु धरन्ति दशवायवः ।\nएवं नाडीगतिं वायुगतिं ज्ञात्वा विचक्षणः",
    "३२": "समग्रीवशिरः कायः संवृतास्यः सुनिश्चलः ।\nनासाग्रे चैव हृन्मध्ये बिन्दुमध्ये तुरीयकम्",
    "३३": "स्रवन्तममृतं पश्येन्नेत्राभ्यां सुसमाहितः ।\nअपानं मुकुलीकृत्य पायुमाकृष्य चोन्मुखम्",
    "३४": "प्रणवेन समुत्थाप्य श्रीबीजेन निवर्तयेत् ।\nस्वात्मानं च श्रियं ध्यायेदमृतप्लावनं तथा",
    "३५": "कालवञ्चनमेतद्धि सर्वमुख्यं प्रचक्षते ।\nमनसा चिन्तिता कार्यं मनसा येन सिध्यति",
    "३६": "जलेऽग्निज्वलनाच्छाखापल्लवानि भवन्ति हि ।\nनाधन्यं जागतं वाक्यं विपरीता भवेत्क्रिया",
    "३७": "मार्गे बिन्दुं समाबध्य वह्निं प्रज्वाल्य जीवने ।\nशोषयित्वा तु सलिलं तेन कायं दृढं भवेत्",
    "३८": "गुदयोनिसमायुक्त आकुञ्चत्येककालतः ।\nअपानमूर्ध्वगं कृत्वा समानोन्ने नियोजयेत्",
    "३९": "स्वात्मानं च श्रियं ध्यायेदमृतप्लावनं ततः ।\nबलं समारभेद्योगं मध्यमद्वारभागतः",
    "४०": "भावयेदूर्ध्वगत्यर्थं प्राणापानसुयोगतः ।\nएष योगो वरो देहे सिद्धिमार्गप्रकाशकः",
    "४१": "यथैवापाङ्गतः सेतुः प्रवाहस्य निरोधकः ।\nतथा शरीरगा च्छाया ज्ञातव्या योगिभिः सदा",
    "४२": "सर्वासामेव नाडीनामेष बन्धः प्रकीर्तितः ।\nबन्धस्यास्य प्रसादेन स्फुटीभवति देवता",
    "४३": "एवं चतुष्पथो बन्धो मार्गत्रयनिरोधकः ।\nएकं विकासयन्मार्गं येन सिद्धाः सुसङ्गताः",
    "४४": "उदानमूर्ध्वगं कृत्वा प्राणेन सह वेगतः ।\nबन्धोऽयं सर्वनाडीनामूर्ध्वं याति निरोधकः",
    "४५": "अयं च सम्पुटो योगो मूलबन्धोऽप्ययं मतः ।\nबन्धत्रयमनेनैव सिद्ध्यत्यभ्यासयोगतः",
    "४६": "दिवारात्रमविच्छिन्नं यामेयामे यदा यदा ।\nअनेनाभ्यासयोगेन वायुरभ्यसितो भवेत्",
    "४७": "वायावभ्यसिते वह्निः प्रत्यहं वर्धते तनौ ।\nवह्नौ विवर्धमाने तु सुखमन्नादि जीर्यते",
    "४८": "अन्नस्य परिपाकेन रसवृद्धिः प्रजायते ।\nरसे वृद्धिं गते नित्यं वर्धन्ते धातवस्तथा",
    "४९": "धातूनां वर्धनेनैव प्रबोधो वर्तते तनौ ।\nदह्यन्ते सर्वपापानि जन्मकोट्यर्जितानि च",
    "५०": "गुदमेढ्रान्तरालस्थं मूलाधारं त्रिकोणकम् ।\nशिवस्य बिन्दुरूपस्य स्थानं तद्धि प्रकाशकम्",
    "५१": "यत्र कुण्डलिनी नाम परा शक्तिः प्रतिष्ठिता ।\nयस्मादुत्पद्यते वायुर्यस्माद्वह्निः प्रवर्धते",
    "५२": "यस्मादुत्पद्यते बिन्दुर्यस्मान्नादः प्रवर्धते ।\nयस्मादुत्पद्यते हंसो यस्मादुत्पद्यते मनः",
    "५३": "मूलाधारादिषट्चक्रं शक्तिस्थानमुदीरितम् ।\nकण्ठादुपरि मूर्धान्तं शांभवं स्थानमुच्यते",
    "५४": "नाडीनामाश्रयः पिण्डो नाड्यः प्राणस्य चाश्रयः ।\nजीवस्य निलयः प्राणो जीवो हंसस्य चाश्रयः",
    "५५": "हंसः शक्तेरधिष्ठानं चराचरमिदं जगत् ।\nनिर्विकल्पः प्रसन्नात्मा प्राणायां समभ्यसेत्",
    "५७": "रेचकं पूरकं चैव कुम्भमध्ये निरोधयेत् ।\nदृश्यमाने परे लक्ष्ये ब्रह्मणि स्वयमाश्रितः",
    "५८": "बाह्यस्थविषयं सर्वं रेचकः समुदाहृतः ।\nपूरकं शास्त्रविज्ञानं कुम्भकं स्वगतं स्मृतम्",
    "५९": "एवमभ्यासचित्तश्चेत्समुक्तो नात्र संशयः ।\nकुम्भकेन समारोप्य कुम्भकेन पूरयेत्",
    "६०": "कुम्भेन कुम्भयेत्कुम्भं तदन्तस्थः परं शिवम् ।\nपुनरास्फालयेदद्य सुस्थिरं कण्ठमुद्रया",
    "६१": "वायूनां गतिमावृत्य धृत्वा पूरककुम्भकौ ।\nसमहस्तयुगं भूमौ समं पादयुगं तथा",
    "६२": "वेधकक्रमयोगेन चतुष्पीठं तु वायुना ।\nआस्फालयेन्महामेरुं वायुवक्त्रे प्रकोटिभिः",
    "६३": "पुटद्वयं समाकृष्य वायुः स्फुरति सत्वरम् ।\nसोमसूर्याग्निसंबधाज्जानीयादमृताय वै",
    "६४": "मेरुमध्यगता देवाश्चलन्ते मेरुचालनात् ।\nआदौ सञ्जायते क्षिप्रं वेधोऽस्य ब्रह्मग्रन्थितः",
    "६५": "ब्रह्मग्रन्थिं ततो भित्त्वा विष्णुग्रन्थिं भिनत्त्यसौ ।\nविष्णुग्रन्थिं ततो भित्त्वा रुद्रग्रन्थिं भिनत्त्यसौ",
    "६६": "रुद्रग्रन्थिं ततो भित्त्वा छित्वा मोहमलं तथा ।\nअनेकजन्मसंस्कारगुरुदेवप्रसादतः",
    "६७": "योगाभ्यासात्ततो वेधो जायते तस्य योगिनः ।\nइडापिङ्गलयोर्मध्ये सुषुम्नानाडिमण्डले",
    "६८": "मुद्राबन्धविशेषेण वायुमूर्ध्वं च कारयेत् ।\nऱ्हस्वो दहति पापानि दीर्घो मोक्षप्रदायकः",
    "६९": "आप्यायनः प्लुतो वापि त्रिविधोच्चारणेन तु ।\nतैलधारामिवच्छिन्नं दीर्घघण्टानिनादवत्",
    "७०": "ब्रह्मत्वे योजिते स्वामिञ्जीवभावो न गच्छति ।\nअद्वैते बोधिते तत्त्वे वासना विनिवर्तते",
    "७१": "अवाच्यं प्रणवस्याग्रं यस्तं वेद स वेदवित् ।\nऱ्हस्वं बिन्दुगतं दैर्घ्यं ब्रह्मरन्ध्रगतं प्लुतम् ।\nद्वादशान्तगतं मन्त्रं प्रसादं मन्त्रसिद्धये ॥ ७०\nसर्वविघ्नहरश्चायं प्रणवः सर्वदोषहा ।\nआरंभश्च घटश्चैव पुनः परिचयस्तथा",
    "७२": "निष्पत्तिश्चेति कथिताश्चतस्रस्तस्य भूमिकाः ।\nकारणत्रयसंभूतं बाह्यं कर्म परित्यजन्",
    "७३": "आन्तरं कर्म कुरुते यत्रारंभः स उच्यते ।\nवायुः पश्चिमतो वेधं कुर्वन्नापूर्य सुस्थिरम्",
    "७४": "यत्र तिष्ठति सा प्रोक्ता घटाख्या भूमिका बुधैः ।\nन सजीवो न निर्जीवः काये तिष्ठति निश्चलम् ।\nयत्र वायुः स्थिरः खे स्यात्सेयं प्रथमभूमिका",
    "७५": "यत्रात्मना सृष्टिलयौ जीवन्मुक्तिदशागतः ।\nसहजः कुरुते योगं सेयं निष्पत्तिभूमिका",
    "७६": "दुर्लभो विषयत्यागो दुर्लभं तत्त्वदर्शनम् ।\nदुर्लभा सहजावस्था सद्गुरोः करुणां विना",
    "७७": "उत्पन्नशक्तिबोधस्य त्यक्तनिःशेषकर्मणः ।\nयोगिनः सहजावस्था स्वयमेव प्रकाशते",
    "७८": "रसस्य मनसश्चैव चञ्चलत्वं स्वभावतः ।\nरसो बद्धो मनो बद्धं किं न सिद्ध्यति भूतले",
    "७९": "मूर्च्छितो हरति व्याधिं मृतो जीवयति स्वयम् ।\nबद्धः खेचरतां धत्ते ब्रह्मत्वं रसचेतसि",
    "८०": "इन्द्रियाणां मनो नाथो मनोनाथस्तु मारुतः ।\nमारुतस्य लयो नाथस्तन्नाथं लयमाश्रय",
    "८१": "निश्चेष्टो निर्विकारश्च लयो जीवति योगिनाम् ।\nउच्छिन्नसर्वसङ्कल्पो निःशेषाशेषचेष्टितः ।\nस्वावगम्यो लयः कोऽपि मनसां वागगोचरः",
    "८२": "पुङ्खानुपुङ्खविषयेक्षणतत्परोऽपि\nब्रह्मावलोकनधियं न जहाति योगी ।\nसङ्गीतताललयवाद्यवशं गतापि\nमौलिस्थकुम्भपरिरक्षणधीर्नटीव",
    "८३": "सर्वचिन्तां परित्यज्य सावधानेन चेतसा ।\nनाद एवानुसन्धेयो योगसाम्राज्यमिच्छता",
    "५६": "सम्यग्बन्धत्रयस्थोऽपि लक्ष्यलक्षणकारणम् ।\nवेद्यं समुद्धरेन्नित्यं सत्यसन्धानमानसः"
}