UNKNOWN


 शयनारार्तिकार्या 
शरणागतदीनदयैकपरे परपक्षतमोनिकराम्बुहरे ।
हरशक्रविरञ्चिविमोहकरे करलालितघोषवधूहृदये ॥ १॥

हृदयस्थितबालकपुष्टितरे रतरञ्जितगोपवधूनिचये ।
चयसञ्चितपुण्यनिधानफले फलभक्तिरसप्लुतपुष्टिनिजे ॥ २॥

निजमात्रसमर्पितभागपरे परमातृसुवारितदीपभरे ।
भरभावितभक्तिरसैकतरे तरलोलविमोहितनेत्रवरे ॥ ३॥

वरवल्लभदर्शितपूररसे रसविह्वललालितपादयुगे ।
युगभीतिनिवर्तकधर्मरतौ रतिरस्तुममव्रजराजपतौ ॥ ४॥

इति शयनारार्तिकार्या समाप्ता ।




